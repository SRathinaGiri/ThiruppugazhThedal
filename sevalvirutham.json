[
    {
        "songid": "sv01",
        "song": "<br>உலகிலநு தினமும்வரும் அடியவர்கள் இடரகல<br>&nbsp;&nbsp;&nbsp;உரியபர கதிதெ ரியவே<br><br>உரகமணி எனவுழலும் இருவினையும் முறைபடவும்<br>&nbsp;&nbsp;&nbsp;இருள்கள்மிடி கெட அருளியே<br><br>கலகமிடும் அலகைகுறள் மிகுபணிகள் வலிமையொடு<br>&nbsp;&nbsp;&nbsp;கடினமுற வரில் அவைகளைக்<br><br>கண்ணைப் பிடுங்கியுடல் தன்னைப் பிளந்துசிற<br>&nbsp;&nbsp;&nbsp;கைக்கொட்டி நின்றா டுமாம்<br><br>மலைகள்நெறு நெறுநெறென அலைகள்சுவ றிடஅசுரர்<br>&nbsp;&nbsp;&nbsp;மடியஅயில் கடவு முருகன்<br><br>மகுடவட கிரியலைய மலையுமுலை வநிதைகுற<br>&nbsp;&nbsp;&nbsp;வரிசையின மகளவ ளுடன்<br><br>சிலைகுலிசன் மகள்மருவு புயன்இலகு சரவணச்<br>&nbsp;&nbsp;&nbsp;சிறுவன்அயன் வெருவ விரகிற்<br><br>சிரமிசையில் வெகுசினமொ டடியுதவும் அறுமுகவன்<br>&nbsp;&nbsp;&nbsp;சேவற் றிருத்துவசமே.<br><br><strong>......... சொற்பிரிவு .........</strong><br><br>உலகில் அநுதினமும் வரும் அடியவர்கள் இடர் அகல<br>&nbsp;&nbsp;&nbsp;உரிய பரகதி தெரியவே<br><br>உரகமணி என உழலும் இருவினையும் முறைபடவும்<br>&nbsp;&nbsp;&nbsp;இருள்கள் மிடி கெட அருளியே<br><br>கலகமிடும் அலகை குறள் மிகு பணிகள் வலிமையொடு<br>&nbsp;&nbsp;&nbsp;கடினமுற வரில் அவைகளைக்<br><br>கண்ணைப் பிடுங்கி உடல் தன்னைப் பிளந்து சிற<br>&nbsp;&nbsp;&nbsp;கைக்கொட்டி நின்று ஆடுமாம்<br><br>மலைகள் நெறு நெறு நெறு என அலைகள் சுவறிட அசுரர்<br>&nbsp;&nbsp;&nbsp;மடிய அயில் கடவு முருகன்<br><br>மகுடவட கிரி அலைய மலையும் முலை வநிதை குற<br>&nbsp;&nbsp;&nbsp;வரிசை இன மகள் அவளுடன்<br><br>சிலை குலிசன் மகள் மருவு புயன் இலகு சரவணச்<br>&nbsp;&nbsp;&nbsp;சிறுவன்அயன் வெருவ விரகில்<br><br>சிரமிசையில் வெகுசினமொடு அடி உதவும் அறுமுகவன்<br>&nbsp;&nbsp;&nbsp;சேவல் திருத் துவசமே.<br><br><strong>......... பதவுரை .........</strong><br><br><strong>உலகில்</strong> ... இப்பூவுலகில்,<br><br><strong>அடியவர்</strong> ... முருகப் பெருமானின் அடியவர்களுக்கு,<br><br><strong>அனுதினமும் வரும்</strong> ... நாள்தோரும் ஏற்படும்,<br><br><strong>இடர் அகல</strong> ... இடஞ்சல்கள் நீங்கும்படியும்,<br><br><strong>உரிய</strong> ... அவர்களுக்கு கிடைக்க வேண்டிய லட்சியமாகிய,<br><br><strong>பரகதி</strong> ... சாயுச்சிய நிலையாகிய முக்தியை,<br><br><strong>தெரியவே</strong> ... காண்பித்தருளியும்,<br><br><strong>மணி உரகம் என</strong> ... படத்தில் ரத்தினத்தைத் தாங்கி இருக்கும்<br>சர்ப்பங்கள் போல<br><br><strong>உழலும்</strong> ... அலைந்து திரிகின்ற,<br><br><strong>இருவினையும் முறைபடவும்</strong> ... நல்வினை தீவினை இரண்டும்<br>அழியவும்,<br><br><strong>இருள்கள் மிடி கெட</strong> ... அஞ்ஞான இருளாகிய பொருள் வறுமை<br>அறிவு வறுமை ஆகிய இரண்டும் அழிந்து ஒழியும்படி,<br><br><strong>அருளியே</strong> ... அருள் செய்யவும்,<br><br><strong>கலகமிடும்</strong> ... இடஞ்சல்கள் செய்துவரும்,<br><br><strong>அலகை குறள்</strong> ... பேய்களும் குட்டிச் சாத்தான்களும்,<br><br><strong>மிகு பணிகள்</strong> ... கொடிய பாம்புகள்,<br><br><strong>வலிமையோடு</strong> ... மிகுந்த பலத்துடன்,<br><br><strong>கடினமுறவரில்</strong> ... பெரும் துன்பத்தை தர வந்தால்,<br><br><strong>அவைகளை</strong> ... அவைகளை எல்லாம்,<br><br><strong>கண்ணைப் பிடுங்கி உடல் தன்னைப் பிளந்து</strong> ... கண்களைப்<br>பிடுங்கியும் தேகங்களைப் பிளந்தும்,<br><br><strong>சிறகைக் கொட்டி நின்று ஆடும்</strong> ... தனது சிறகுகளைக் அடித்துக்<br>கொண்டு வெற்றிக் களிப்புடன் நின்று கூத்தாடும்<br><br>(அது எது என வினவினால்)<br><br><strong>மலைகள் நெறு நெறு நெறு என</strong> ... உலகில் உள்ள மலைகள்<br>அனைத்தும் பொடிபடவும்,<br><br><strong>அலைகள் சுவறிட</strong> ... சமுத்திரம் வற்றி வறண்டு போகவும்,<br><br><strong>அசுரர் மடிய</strong> ... அரக்கர்கள் அனைவரும் இறந்து மடியவும்,<br><br><strong>அயில் கடவு முருகன்</strong> ... வேலாயுதத்தைப் பிரயோகித்த<br>முருகப் பெருமான்,<br><br><strong>மகுட வட கிரி அலைய</strong> ... சிகரங்களை உடைய மேருமலை<br>தோல்வி அடையும்படி,<br><br><strong>மலையும்</strong> ... எதிர்த்து போர் செய்கின்ற,<br><br><strong>முலை வனிதை</strong> ... தன பாரங்களை உடைய பெண்ணும்,<br><br><strong>குறவர்</strong> ... வேடர் குடி மக்களாகிய,<br><br><strong>இசை</strong> ... புகழ் மிக்க,<br><br><strong>இனமகள் அவளுடன்</strong> ... அந்த குலத்தில் பிறந்த வள்ளிப்<br>பிராட்டியையும்,<br><br><strong>சிலை குலிசன் மகள்</strong> ... கோபமுடைய வஜ்ராயுதத்தை<br>ஏந்தியுள்ள இந்திரனின் திருமகளாகிய தேவயானையையும்,<br><br><strong>மருவு புயன்</strong> ... அணைத்திருக்கும் பன்னிரு திருப்புயங்களை<br>உடையவன்,<br><br><strong>இலகு சரவணச் சிறுவன்</strong> ... விளங்கும் சரவணப் பொய்கையில்<br>உதித்த குமாரன்,<br><br><strong>அயன் வெருவ</strong> ... பிரம தேவன் அஞ்சும்படி,<br><br><strong>விரகில்</strong> ... வெகு சாமர்த்தியமுடன்,<br><br><strong>சிரமிசையில்</strong> ... தலையில்,<br><br><strong>வெகு சினமொடு அடி உதவும்</strong> ... மிகுந்த கோபத்துடன் குட்டி<br>அருளிய,<br><br><strong>அறுமுகன்</strong> ... சண்முகப் பெருமானின்<br><br><strong>சேவல் திருத்துவசமே</strong> ... கொடியில் அமர்ந்துள்ள சேவலே<br>தான் அது.<br><br><strong>......... விளக்கவுரை .........</strong><br><br>சைவ சித்தாந்தத்தில் உள்ள முக்கிய கோட்பாடுகளில் ஒன்று, 'ஒரு<br>ஜீவன் இரு வினைகளினால் அடிபட்டு அடிபட்டு பக்குவப்படும் சமயம்,<br>பராசக்தி அந்த ஜீவனின் இருவினைகளையும் சமன்படுத்தி,<br>மும்மலங்களையும் ஒழித்து, முக்தி நிலைக்கு சேர்ப்பிப்பாள்'. இந்த அரும்<br>பெரும் தொழிலை குமரக் கடவுளின் கொடியில் உள்ள சேவலும் செய்து<br>கொடுக்கும் என்பதை அருணகிரியார் முதல் பாடலின் முதல்<br>பாதியிலேயே குறிப்பிடுகிறார்.<br><br>சேவல் விருத்தம் பாராயணம் செய்வதினால் 'பில்லி .. சூன்யம்'<br>போன்றவைகளினால் ஏற்படும் துன்பங்களை அது அகற்றிவிடும்<br>என்பது ஒரு பொதுவான கருத்து. அதைத் தவிர, முருகப் பெருமானின்<br>சேவல் அடியார்களை நல்கதிக்கு வழி காண்பித்து, ஆன்மீக மார்க்கத்தில்<br>செல்லும் அவர்களுக்கு ஏற்படும் இடஞ்சல்கள் அனைத்தையும் தீர்த்து,<br>அவர்களுக்கு மோட்ச சாம்ராஜ்யத்திற்கு வழி காட்டும் என்கிற கருத்தும்<br>இங்கு குறிப்பிடப்பட்டுள்ளது.<br>",
        "songtitle": "உலகிலநு தினமும்வரும் அடிய"
    },
    {
        "songid": "sv02",
        "song": "<br>எரியனைய வியனவிரம் உளகழுது பலபிரம<br>&nbsp;&nbsp;&nbsp;ராட்சதர்கள் மிண்டுகள் செயும்<br><br>ஏவற் பசாசுநனி பேயிற் பசாசுகொலை<br>&nbsp;&nbsp;&nbsp;ஈனப் பசாசு களையும்<br><br>கரி முருடு பெரியமலை பணையெனவும் முனையின்உயர்<br>&nbsp;&nbsp;&nbsp;ககனமுற நிமிரும் வெங்கட்<br><br>கடிகளையும் மடமடென மறுகியல றிடஉகிர்க்<br>&nbsp;&nbsp;&nbsp;கரத்தடர்த் துக்கொத் துமாம்<br><br>தரணிபல இடமென்வன மதகரிகள் தறிகள்பணி<br>&nbsp;&nbsp;&nbsp;சமணர்கிடு கிடென நடனம்<br><br>தண்டைகள் சிலம்புகள் கலின்கலினெ னச்சிறிய<br>&nbsp;&nbsp;&nbsp;சரணஅழ கொடுபுரி யும்வேள்<br><br>திரிபுரம தெரியநகை புரியும்இறை யவன்மறைகள்<br>&nbsp;&nbsp;&nbsp;தெரியும்அரன் உதவு குமரன்<br><br>திமிரதின கரமுருக சரவண பவன்குகன்<br>&nbsp;&nbsp;&nbsp;சேவற் றிருத்து வசமே.<br><br><strong>......... சொற்பிரிவு .........</strong><br><br>எரி அனைய வியன் நவிரம் உள கழுது பல பிரம<br>&nbsp;&nbsp;&nbsp;ராட்சதர்கள் மிண்டுகள் செயும்<br><br>ஏவல் பசாசு நனி பேயிற் பசாசு கொலை<br>&nbsp;&nbsp;&nbsp;ஈனப் பசாசுகளையும்<br><br>கரி முருடு பெரியமலை பணை எனவும் முனையின் உயர்<br>&nbsp;&nbsp;&nbsp;ககனமுற நிமிரும் வெங்கண்<br><br>கடிகளையும் மடமடென மறுகி அலறிட உகிர்<br>&nbsp;&nbsp;&nbsp;கரத்து அடர்த்துக் கொத்துமாம்<br><br>தரணிபல இடம் என வன மத கரிகள் தறிகள் பணி<br>&nbsp;&nbsp;&nbsp;சமணர் கிடு கிடு என நடனம்<br><br>தண்டைகள் சிலம்புகள் கலின்கலின் எனச் சிறிய<br>&nbsp;&nbsp;&nbsp;சரணம் அழகொடுபுரியும் வேள்<br><br>திரிபுரம் அது எரிய நகை புரியும் இறையவன் மறைகள்<br>&nbsp;&nbsp;&nbsp;தெரியும் அரன் உதவு குமரன்<br><br>திமிர தினகர முருக சரவணபவன் குகன்<br>&nbsp;&nbsp;&nbsp;சேவல் திருத் துவசமே.<br><br><strong>......... பதவுரை .........</strong><br><br><strong>எரி அனைய</strong> ... நெருப்பு போல் தோன்றி,<br><br><strong>வியன்</strong> ... படர்ந்துள்ள,<br><br><strong>நவிரம் உள கழுது</strong> ... தலை முடிகளை உடைய பேய்கள்,<br><br><strong>பல பிரம்ம ராட்சதர்கள்</strong> ... பலவகைப்பட்ட பிரம்ம ராட்சதர்கள்,<br><br><strong>மிண்டுகள் செயும்</strong> ... குறும்புகள் செய்யும்,<br><br><strong>ஏவல் பிசாசுகள்</strong> ... பிறரால் ஏவப்பட்ட பிசாசுகள்,<br><br><strong>நனி பேயில் பிசாசுகள்</strong> ... தனித் தன்மைகள் வாய்ந்த பிசாசுகள்,<br><br><strong>கொலை ஈனப் பிசாசுகளையும்</strong> ... கொலைகளைப் புரியும் துஷ்ட<br>பிசாசுகளையும்,<br><br><strong>கரி</strong> ... கரு நிறம் வாய்க்கப்பெற்று,<br><br><strong>முரடு</strong> ... கரடு முரடான,<br><br><strong>பெரிய மலை</strong> ... பெரிய மலை போலவும்,<br><br><strong>பணை எனவும்</strong> ... மூங்கில்கள் போலவும்,<br><br><strong>முனையின்</strong> ... முயன்று,<br><br><strong>உயர் ககனமுற நிமிரும்</strong> ... உயர்ந்து ஆகாச வரையிலும் நிமிர்ந்து<br>நிற்கும்,<br><br><strong>வெங்கண் கடிகளையும்</strong> ... கொடிய பார்வையை உடைய<br>பூதங்களையும்,<br><br><strong>மட மடென மருகி அலறிட</strong> ... மட மட என்கிற சப்தத்துடன்<br>பயந்து அலறும்படி,<br><br><strong>உகிர்தடர்ந்து கொத்துமாம்</strong> ... கையில் உள்ள நகங்களால்<br>கொத்தித் தாக்கும்.<br><br>(அது எது என வினவினால்)<br><br><strong>தரணி பல இடம் என</strong> ... பல மலைப் பிரதேசங்களில் வசித்து வந்த,<br><br><strong>வன மத கரிகள்</strong> ... மதம் பிடித்த காட்டு யானைகள் போலவும்,<br><br><strong>தறிகள்</strong> ... தூண்கள் போலவும்,<br><br><strong>பணி</strong> ... வாழ்க்கை நடத்தி வந்த,<br><br><strong>சமணர் கிடு கிடு என</strong> ... அமணர் கூட்டம் கிடு கிடு என<br>நடுங்கும்படி,<br><br><strong>தண்டைகள் சிலம்புகள்</strong> ... காலில் அணிந்துள்ள தண்டைகளும்<br>சிலம்புகளும்,<br><br><strong>சிறிய சரண அழகொடு நடனம் புரியும் வேள்</strong> ... தனது சின்ன<br>திருவடிகள் அழகு பெறும்படி நர்த்தனம் புரியும் ஞானசம்பந்தப் பெருமான்,<br><br><strong>திரிபுரம் அது எரிய</strong> ... முப்புரங்களும் எரிந்து சாம்பலாகும்படி<br><br><strong>நகை புரியும் இறையவன்</strong> ... புன்முறுவல் பூத்த இறைவரும்,<br><br><strong>மறைகள் தெரியும் அரன்</strong> ... வேதங்களால் அறிவிக்கப்படும்<br>சிவபெருமான்,<br><br><strong>உதவு குமரன்</strong> ... உலகத்திற்கு நன்மை செய்யும் பொருட்டு<br>அருளிய குமாரக் கடவுள்,<br><br><strong>திமிர தினகர முருக</strong> ... அஞ்ஞான இருளை நீக்கும் ஞான<br>சூரியனான முருகன்,<br><br><strong>சரவணபவன் குகன்</strong> ... நாணல் பொய்கையில் அவதாரம் செய்தவன்,<br>அடியார்களின் இதயக்குகையில் வீற்றிருப்பவன் ஆகிய குமாரக் கடவுளின்,<br><br><strong>சேவல் திருத்துவசமே</strong> ... கொடியில் விளங்கும் சேவலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;மதகரிகள்</strong><br><br>கரிய நிறங்கொண்டு காடுகளில் திரியும் சமணர்களை மதயானை என<br>ஞானசம்பந்தப் பெருமான் கூறுவார். அது பாணியை அருணகிரியாரும்<br>இங்கு பின்பற்றுகிறார்.<br><br><strong>&nbsp;&nbsp;&nbsp;தறிகள்</strong><br><br>திகம்பர சமணர்கள் என்கிற பிரிவினர் நிர்வாணமாக இருப்பர். இவர்கள்<br>இவ்வாறு நாணமில்லாமல் திரிவதினால் இவர்களை தூண் போல<br>இருக்கிறார்கள் என்கிறார்.<br>",
        "songtitle": "எரியனைய வியனவிரம் உளகழுது"
    },
    {
        "songid": "sv03",
        "song": "<br>கரிமுரட் டடிவலைக் கயிறெடுத் தெயிறுபற்<br>&nbsp;&nbsp;&nbsp;களையிறுக் கியு முறைத்துக்<br><br>கலகமிட் டியமன்முற் கரமுறத் துடருமக்<br>&nbsp;&nbsp;&nbsp;காலத்தில் வேலு மயிலும்<br><br>குருபரக் குகனுமப் பொழுதில்நட் புடன்வரக்<br>&nbsp;&nbsp;&nbsp;குரலொலித் தடிய ரிடரைக்<br><br>குலைத்தலறு மூக்கிற் சினப்பேய்க ளைக்கொத்தி<br>&nbsp;&nbsp;&nbsp;வட்டத்தில் முட்ட வருமாம்<br><br>அரியகொற் கையனுடற் கருகும்வெப் பகையையுற்<br>&nbsp;&nbsp;&nbsp;பனமுறைத் ததமி கவுமே<br><br>வமணரைக் கழுவில்வைத் தவருமெய்ப் பொடிதரித்<br>&nbsp;&nbsp;&nbsp;தவனிமெய்த் திட அருளதார்<br><br>சிரபுரத் தவதரித் தவமுதத் தினமணிச்<br>&nbsp;&nbsp;&nbsp;சிவிகைபெற் றினிய தமிழைச்<br><br>சிவனயப் புறவிரித் துரைசெய்விற் பனனிகற்<br>&nbsp;&nbsp;&nbsp;சேவற் றிருத்து வசமே.<br><br><strong>......... சொற்பிரிவு .........</strong><br><br>கரி முரட்டடி வலைக் கயிறு எடுத்து எயிறு பற்<br>&nbsp;&nbsp;&nbsp;களை இறுக்கியும் முறைத்துக்<br><br>கலகமிட்டு எமன் முன் கரம் உற துடரும் அக்<br>&nbsp;&nbsp;&nbsp;காலத்தில் வேலும் மயிலும்<br><br>குருபரக் குகனும் அப்பொழுதில் நட்புடன் வரக்<br>&nbsp;&nbsp;&nbsp;குரல் ஒலித்து அடியர் இடரைக்<br><br>குலைத்து அலறு மூக்கில் சினப்பேய்களைக் கொத்தி<br>&nbsp;&nbsp;&nbsp;வட்டத்தில் முட்ட வருமாம்<br><br>அரிய கொற்கையன் உடற் கருகும் வெப் பகையை உற்<br>&nbsp;&nbsp;&nbsp;பனம் உரைத்து அதம் மிகவும் ஏவும்<br><br>அமணரைக் கழுவில் வைத்தவரும் மெய்ப் பொடி தரித்து<br>&nbsp;&nbsp;&nbsp;அவனி மெய்த்திட அருளதார்<br><br>சிரபுரத்து அவதரித்து அமுதத் தினமணிச்<br>&nbsp;&nbsp;&nbsp;சிவிகை பெற்று இனிய தமிழைச்<br><br>சிவன் நயப்புற விரித்து உரைசெய் விற்பனன் இகல்<br>&nbsp;&nbsp;&nbsp;சேவற் றிருத்து வசமே.<br><br><strong>......... பதவுரை .........</strong><br><br><strong>கரி</strong> ... கரிய நிறத்துடனும்,<br><br><strong>முரட்டடி</strong> ... முரட்டு குணத்துடனும்,<br><br><strong>வலை</strong> ... பாச வலையான்,<br><br><strong>கயிறு எடுத்து</strong> ... கயிற்றை ஏந்திக் கொண்டு,<br><br><strong>எயிறு பற்களை</strong> ... கோரைப் பற்களை,<br><br><strong>இருக்கியும்</strong> ... நற நற என கடித்துக் கொண்டு,<br><br><strong>கலகமிட்டு</strong> ... கலக்கத்தைத் தரும்,<br><br><strong>எமன்</strong> ... எம ராஜன்,<br><br><strong>முன்</strong> ... என் முன்னால் தொடர்ந்து வந்து,<br><br><strong>கரமுற தொடரும்</strong> ... கையால் பிடித்து கொண்டு போகும்,<br><br><strong>அக் காலத்தில்</strong> ... அந்த அந்திம காலத்தில்,<br><br><strong>வேலும் மயிலும்</strong> ... ஞானத்தைத் தரும் சக்தியாகிய வேலாயுதமும்<br>ஓங்கார ரூபமான மயில் வாகனமும்,<br><br><strong>குருபரக் குகனும்</strong> ... குரு சிரேஷ்டனாகிய குகப் பெருமானும்,<br><br><strong>அப்பொழுதில் நட்புடன் வர</strong> ... அந்த அபாயகரமான நேரத்தில் என்<br>முன் கருணையுடன் தோன்றும்படி,<br><br><strong>குரல் ஒலித்து</strong> ... கூவி அழைத்து,<br><br><strong>அடியர் இடரை</strong> ... அடியவர்களின் மரண துன்பத்தை,<br><br><strong>குலைத்து</strong> ... அடியோடு நீக்கி,<br><br><strong>அலறு மூக்கில்</strong> ... உலகேழும் அதிர அரற்றும் மூக்கினால்,<br><br><strong>சினப் பேய்களை</strong> ... கோபம் மிக்க பேய்களை,<br><br><strong>கொத்தி</strong> ... கொத்திக் குதறி,<br><br><strong>வட்டத்தில் முட்ட வருமாம்</strong> ... சுற்றிச் சுற்றி வட்டமிட்டு முட்ட வரும்<br><br>(அது எது என வினாவினால்)<br><br><strong>அரிய கொற்கையன்</strong> ... அருமை மிக்க கொற்கைப் பாண்டியன்,<br><br><strong>உடல் கருக</strong> ... தேகத்தைக் கருக்கி விட்ட,<br><br><strong>வெப்பகையை</strong> ... மிகவும் வெப்ப நோயை (சுரத்தை),<br><br><strong>உற்பனம் உரைத்து</strong> ... மூல காரணத்தை எடுத்துச் சொல்லி,<br><br><strong>அதம் மிகவும் ஏவும் அமணரை</strong> ... கொலைச் செயல்களை செய்து<br>வந்த சமணர்களை,<br><br><strong>கழுவில் வைத்து</strong> ... வாது புரிந்து கழுவில் ஏற்றி,<br><br><strong>மெய்ப் பொடி தரித்தவர்</strong> ... ஒரு சிலரை உண்மைப் பொருளாகிய<br>சிவத்தைச் சுட்டிக் காட்டும் விபூதியை அணியச் செய்து,<br><br><strong>அவனி மெய்த்திட</strong> ... உலகம் முழுவதும் உண்மைப் பரம் பொருளை<br>அறியும்படி செய்து,<br><br><strong>அருளதார்</strong> ... அருள் புரிந்தவரும்,<br><br><strong>சிரபுரத்து அவதரித்து</strong> ... சீர்காழி தலத்தில் திரு அவதாரம் செய்து,<br><br><strong>அமுதத் தினமணி</strong> ... அமிர்தம் போன்ற குளுமையையும் சூரியனைப்<br>போன்ற பிரகாசத்தையும் உடைய,<br><br><strong>சிவிகை பெற்று</strong> ... முத்துப் பந்தலை சத்தி முத்தம் என்ற தலத்தில்<br>பெற்று,<br><br><strong>இனிய தமிழை</strong> ... இனிமையான தமிழில் தேவாரப் பாக்களை,<br><br><strong>சிவன் நயப்பு உற விரித்து உரை செய்</strong> ... சிவ பெருமான்<br>விருப்பத்துடன் கேட்கும்படிப் பாடி அருளிய<br><br><strong>விற்பனன்</strong> ... ஞான சம்பந்த மூர்த்தியான ஆறுமுகப் பெருமான்,<br><br><strong>இகல் சேவல் திருத் துவசமே</strong> ... வெற்றியைத் தரும் கொடியிலுள்ள<br>சேவலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;கலகமிட்டு</strong><br><br>கடைசிக் காலத்தில் எமதர்மன் வந்து நம் முன் நிற்பது, வெளி<br>மனிதர்களின் கண்களுக்குத் தெரியாது. ஆனால், உயிர் பிரியும்<br>அந்த ஆத்மாவுக்கு மட்டும் தெரியும் என்று சாத்திரங்கள்<br>கூறுகின்றன. அந்தப் பயத்தில் உடம்பெல்லாம் கலக்கம் அடைந்து,<br>மலம் கூட திரவமாக ஒழுகும் என அருணகிரியார், 'தொந்தி சரிய'<br>எனத் தொடங்கும் திருச்செந்தூர்த் திருப்புகழில் <a href=\"/thiru/nnt0068_u.html\" target=\"_self\" class=\"abltn\">(பாடல் 68)</a>,<br><br><strong>&nbsp;&nbsp;&nbsp;.. எமப் படர்கள் நின்று சருவ மலமே ஒழுக ..</strong><br><br>... என்கிறார்.<br><br>அச்சமயம் ஆச்சார்ய மூர்த்தியாக, இதுகாலும் ஆன்மக் குகையில்<br>வீற்றிருந்த குகன் மானுட சட்டை தாங்கி, குரு மூர்த்தமாய் வந்து,<br>பிரணவ உபதேசம் செய்து, பிரம்ம ஞானத்தைக் கொடுத்து அருள<br>வேண்டும் என நமக்காக சேவல் கூவி அழைக்கிறது.<br><br><strong>&nbsp;&nbsp;&nbsp;அரிய கொற்கையன்</strong><br><br>கொற்கை பாண்டிய நாட்டின் துறைமுகப் பட்டணம். அதன்<br>சிறப்பு கருதியே பாண்டிய மன்னர்களுக்கு கொற்கைப் பாண்டியன்<br>எனும் பெயரும் ஏற்பட்டது. இங்கு குறிப்பிடப் படுவது மதுரையை<br>ஆண்ட கூன் பாண்டியன். அவன் உண்மைச் சமயமாகிய சைவத்தை<br>விட்டு நீங்கி, புறச்சமயமாகிய சமணத்தைச் சேர்ந்ததாலும், சமணர்கள்<br>திருஞானசம்பந்தர் அங்கு இருந்த மடத்திற்கு தீ வைத்த போது,<br><br><strong>&nbsp;&nbsp;&nbsp;.. பையவே சென்று பாண்டியர்க்கு ஆகவே ..</strong><br><br>... என பாடியதால் அத் தீ கடுமையான வெப்ப நோயாக மாறி<br>கூன் பாண்டியனைப் பற்றியது. நோய்க்கு காரணமாக இருந்த<br>இந்த செய்கையை பாண்டிய மன்னருக்கு எடுத்துச் சொன்னார்.<br>இதையே 'உற்பனம்' என்கிறார்.<br><br><strong>&nbsp;&nbsp;&nbsp;மெய்ப்பொடி</strong><br><br>பல மாற்று சமயங்களின் பொய்மையை ஒழித்து, உண்மைச்<br>சமயமான சைவ சமயத்தின் திருச் சின்னமாகிய எல்லோருக்கும்<br>கொடுத்தருளினார் ஞானசம்பந்தமூர்த்தி. இக்கருத்தை,<br>'சுருதி முடி மோனம்' எனத் தொடங்கும் பழநிமலைத் திருப்புகழில்<br><a href=\"/thiru/nnt0160_u.html\" target=\"_self\" class=\"abltn\">(பாடல் 160)</a>,<br><br><strong>&nbsp;&nbsp;&nbsp;.. மெய்ப் பொருளதாக நவில் ..</strong><br><br>... எனக் கூறுவார்.<br><br><strong>&nbsp;&nbsp;&nbsp;சிரபுரம்</strong><br><br>தேவர்களும் அசுரர்களும் திருப்பாற்கடலைக் கடைந்த போது<br>வெளி வந்த அமுதை திருமால் பங்கீடு செய்யும் சமயம் 'சிலம்பன்'<br>என்ற அசுரன் திருட்டுத்தனமாக தேவர்களின் மத்தியில் அமர்ந்து<br>உண்டான். இந்த உண்மையை உணர்ந்த சூரியனும் சந்திரனும்<br>திருமாலுக்கு கண் ஜாடையாக சொல்ல, அவர் சட்டுவத்தால்<br>அசுரனின் தலையை வெட்டி விடுகிறார். அமுதம் புசித்த காரணத்தால்<br>அவன் இறக்கவில்லை. வெட்டுப் பட்ட தலை பாகம் சீர்காழியில்<br>விழுந்து, அங்குள்ள சிவபெருமானை வழிபட்டு 'ராகு' எனப் பெயர்<br>பெற்று நவக்கிரகங்களில் ஒன்றாக விளங்குகிறது. ஆகையால்<br>இத்தலத்திற்கு 'சிரபரம்' என பெயர் உண்டாயிற்று.<br><br><strong>&nbsp;&nbsp;&nbsp;சிவிகை</strong><br><br>சோழ மன்னர்களின் தலை நகரங்களில் ஒன்றானதும், பார்வதி<br>தேவி சிவ பெருமானை முத்தமிட்டு வழிபட்ட காரணத்தினால்<br>'சத்திமுத்தம்' என பெயர் கொண்ட இத் திருத்தலத்தில்<br>ஞானசம்பந்தர் எழுந்தருளிய சமயம், ஆதவனின் கொடுமையினால்<br>உடலில் வேர்வை உண்டானதைக் கண்ட சிவ பெருமான், தன் பூத<br>கணங்கள் மூலம் குளிர்ச்சி மிகுந்த முத்துப் பந்தலைக் கொடுத்து<br>அனுப்புகிறார். சம்பந்தர் அந்த முத்துப் பந்தலில் பட்டீஸ்வரத்திற்கு<br>வருவதை அறிந்த சிவனார், தன் வாகனமான நந்தியை விலகி<br>இருக்கச் சொல்லி காண்கிறார். இப்போதும் நந்தியம் பொருமான்<br>பட்டீஸ்வரத்தில் சிவ பெருமானுக்கு நேரில் இருக்காமல் விலகியே<br>இருப்பதைக் காணலாம்.<br>",
        "songtitle": "கரிமுரட் டடிவலைக் கயிறெடு"
    },
    {
        "songid": "sv04",
        "song": "<br>அச்சப்ப டக்குரல் முழக்கிப் பகட்டியல<br>&nbsp;&nbsp;&nbsp;றிக்கொட்ட மிட்டம ரிடும்<br><br>அற்பக் குறப்பலிகள் வெட்டுக்கள் பட்டுகடி<br>&nbsp;&nbsp;&nbsp;அறுகுழை களைக்கொத் தியே<br><br>பிச்சுச் சினத்துதறி எட்டுத்திசைப் பலிகள்<br>&nbsp;&nbsp;&nbsp;இட்டுக் கொதித்து விறலே<br><br>பெற்றுச் சுடர்ச்சிறகு தட்டிக் குதித்தியல்<br>&nbsp;&nbsp;&nbsp;பெறக்கொக் கரித்து வருமாம்<br><br>பொய்ச்சித் திரப்பலவும் உட்கத் திரைச்சலதி<br>&nbsp;&nbsp;&nbsp;பொற்றைக் கறுத் தயில்விடும்<br><br>புத்திப்ரி யத்தன்வெகு வித்தைக் குணக்கடல்<br>&nbsp;&nbsp;&nbsp;புகழ்ச்செட்டி சுப்ர மணியன்<br><br>செச்ைப் புயத்தன்நவ ரத்னக்ரி டத்தன்மொழி<br>&nbsp;&nbsp;&nbsp;தித்திக்கு முத்த மிழினைத்<br><br>தெரியவரு பொதிகைமலை முநிவர்க் குரைத்தவன்<br>&nbsp;&nbsp;&nbsp;சேவற் றிருத்து வசமே.<br><br><strong>......... சொற்பிரிவு .........</strong><br><br>அச்சப்படக் குரல் முழக்கிப் பகட்டி அல<br>&nbsp;&nbsp;&nbsp;றிக் கொட்டமிட்டு அமரிடும்<br><br>அற்பக் குறப் பலிகள் வெட்டுக்கள் பட்டு கடி<br>&nbsp;&nbsp;&nbsp;அறுகுழைகளைக் கொத்தியே<br><br>பிச்சுச் சினத்து உதறி எட்டுத் திசைப் பலிகள்<br>&nbsp;&nbsp;&nbsp;இட்டுக் கொதித்து விறலே<br><br>பெற்றுச் சுடர்ச் சிறகு தட்டிக் குதித்து இயல்<br>&nbsp;&nbsp;&nbsp;பெறக் கொக்கரித்து வருமாம்<br><br>பொய்ச் சித்திரப் பலவும் உட்கத் திரைச்சலதி<br>&nbsp;&nbsp;&nbsp;பொற்றைக் கறுத்து அயில் விடும்<br><br>புத்தி ப்ரியத்தன் வெகு வித்தைக் குணக்கடல்<br>&nbsp;&nbsp;&nbsp;புகழ்ச் செட்டி சுப்ரமணியன்<br><br>செச்சைப் புயத்தன் நவ ரத்ன க்ரிடத்தன் மொழி<br>&nbsp;&nbsp;&nbsp;தித்திக்கும் முத்தமிழினைத்<br><br>தெரிய வரு பொதிகை மலை முநிவர்க உரைத்தவன்<br>&nbsp;&nbsp;&nbsp;சேவல் திருத் துவசமே.<br><br><strong>......... பதவுரை .........</strong><br><br><strong>அச்சப்பட</strong> ... பகைவர்கள் அஞ்சும்படி,<br><br><strong>குரல் முழக்கி</strong> ... பெருத்த சப்தம் செய்து,<br><br><strong>பகட்டி</strong> ... விரட்டி,<br><br><strong>அலறி</strong> ... கூக்குரலிட்டு,<br><br><strong>கொட்டமிட்டு</strong> ... ஆர்ப்பாட்டத்துடன்,<br><br><strong>அமரிடும்</strong> ... போர் செய்யும்,<br><br><strong>அற்பக் குறப் பலிகள்</strong> ... அற்பமான சிறு தேவதைகளுக்கு<br>படைத்திருக்கும், பலி வரிசைகளில்,<br><br><strong>வெட்டுக்கள் பட்டு</strong> ... வெட்டுக்கள் பட்டு,<br><br><strong>கடி அறு குழைகளை</strong> ... அந்தச் சிறு தேவதைகள் கடித்துப்<br>போட்டிருந்த, இலைகள் தழைகள் போன்றவைகளை,<br><br><strong>கொத்தியே</strong> ... மூக்கால் கொத்தி,<br><br><strong>பிச்சு சினத்து உதறி</strong> ... துண்டு துண்டாக பிய்த்தும், நான்கு<br>பக்கமும் தூக்கி வீசி,<br><br><strong>எட்டுத் திசைப் பலிகள்</strong> ... எட்டு திசைகளிலும் அடைத்து பலி<br>போடுவது போல்<br><br><strong>இட்டு கொதித்து விறலே பெற்று</strong> ... பெரும் கிளர்ச்சியுடன்<br>வலிமை பெற்று,<br><br><strong>சுடர் சிறகு தட்டி</strong> ... ஒளி வீசும் தனது சிறகுகளைத் தட்டிக்<br>கொண்டு,<br><br><strong>இயல் பெற கொக்கரித்து வருமாம்</strong> ... மிகுந்த லட்சணத்துடன்<br>கொக்கரித்துக் கொண்டு வரும்<br><br>(அது எது என வினாவினால்)<br><br><strong>பொய்ச் சித்திரப் பலவும்</strong> ... பொய்யும் கற்பனைகளும் நிறைந்த<br>புறச் சமயங்கள்,<br><br><strong>உட்க</strong> ... நடுங்கி பின் வாங்கவும்,<br><br><strong>திரைச் சலதி பொற்றை</strong> ... அலை வீசும் கடல் மீதும்,<br><br><strong>கிரெளஞ்ச கிரி மீதும் கறுத்து</strong> ... அவைகள் கருகிக் போகும்படி,<br><br><strong>அயில் விடும்</strong> ... ஒளி வீசும் வேலாயுதத்தை செலுத்தியவன்,<br><br><strong>புத்தி பிரியத்தன்</strong> ... அன்பும் அறிவும் நிறம்பப் பெற்றவன்,<br><br><strong>வெகு வித்தைக் குணக் கடல்</strong> ... சகல கலைகளிலும் கடலென<br>திறமை மிக்கவன்,<br><br><strong>புகழ் செட்டி சுப்ரமணியன்</strong> ... புகழ் மிக்க செட்டியாகிய<br>சுப்ரமணியக் கடவுள்,<br><br><strong>செச்சைப் புயத்தன்</strong> ... வெட்சி மாலையை அணிந்தவன்,<br><br><strong>நவ ரத்ன க்ரிடத்தன்</strong> ... நவரத்தினங்களால் அலங்கரிக்கப்பட்ட<br>கிரீடத்தை அணிந்துள்ளவன்,<br><br><strong>மொழி தித்திக்கும் முத்தமிழினை</strong> ... மொழிக்கு மொழி இனிமை<br>மிக்க, இயல், இசை, நாடகம் என்கின்ற மூன்று தமிழையும்,<br><br><strong>தெரிய வரு பொதிகை மலை முனிவர்க்கு</strong> ... அறிந்து<br>கொள்வதற்காக வந்த பொதிகை மலையில் வாழும் முனி<br>சிரேஷ்டரான அகத்தியனுக்கு,<br><br><strong>உரைத்தவன்</strong> ... உபதேசம் செய்தவருமாகிய குமாரக் கடவுளின்,<br><br><strong>சேவல் திருத் துவசமே</strong> ... கொடியில் உள்ள சேவலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;பொய்ச் சித்திரப் பலவும் உட்க</strong><br><br>பல விதமான மாறுபட்ட கருத்துக்களைக் கொண்ட புறச் சமயங்களின்<br>பொய்மை நிலையை உண்மை ஞானமாகிய வேலாயுதத்தால் அகற்றி<br>விடுகிறான் முருகன்<br><br><strong>&nbsp;&nbsp;&nbsp;செட்டி</strong><br><br>தினைப் புனத்தில் வளையல் விற்கும் செட்டியாராக கந்தக் கடவுள் வந்த<br>காரணத்தினாலும், மதுரையில் தனபதி செட்டியாருக்கு ருத்திர<br>ஜென்மனாக பிறந்ததாலும், முருகனுக்கு 'செட்டி' என்ற திருநாமம்<br>ஏற்பட்டது. 'செட்டு' என்றால் தமிழில் வியாபாரம் என்று பெயர்.<br>அடியார்களிடமிருந்து பக்தி என்கிற பொருளை வாங்கிக் கொண்டு,<br>முக்தியைக் கொடுக்கும் பண்டமாற்று செட்டி முருகன்.<br><br>சொக்கநாதப் புலவர் தனது சிலேடை வெண்பாவில்,<br><br><strong>&nbsp;&nbsp;&nbsp;வெங்காயம் சுக்கானால் வெந்தயத் தாலாவதென்<br>&nbsp;&nbsp;&nbsp;இங்கு ஆர் சுமப்பார் இச்சரக்கை? .. மங்காத<br>&nbsp;&nbsp;&nbsp;சீரகம் தந்திரேல் வேண்டேன் பெருங்காயம்<br>&nbsp;&nbsp;&nbsp;ஏரகத்துச் செட்டியாரே.</strong><br><br>இதன் பொருள், கொடிய வினைகளினால் உண்டான இந்த உடம்பு,<br>வறுமையினால் வற்றிப் போய்விட்டால், கடை நாளில் செத்து போகின்ற<br>இந்த தேகத்தால் என்ன பயன்? இப்படிப்பட்ட பிரயோஜனமற்ற சரக்கை<br>வைத்து யார் தான் வியாபாரம் செய்வார்கள்? என்றும் அழியாத சிறந்த<br>இருப்பிடமான முக்தி என்கிற வீட்டை நீர் தரவில்லை என்றால் இனிமேல்<br>இந்தப் பொய்யான உடலை நான் நாட மாட்டேன், ஏரகத்தில் வீற்றிருக்கும்<br>சுப்ரமணிய செட்டியாரே.<br><br><strong>&nbsp;&nbsp;&nbsp;பொதிகை மலை முநிவன்</strong><br><br>அகத்தியனுக்கு முத்தமிழை உபதேசம் செய்ததை, பூத வேதாள வகுப்பில்,<br><br><strong>அரசரிய வாமனமு நிக்கொருத மிழ்த்ரயமும்<br>&nbsp;&nbsp;&nbsp;அபரிமித மாகவிவ ரித்தகட வுட்புலவன்</strong><br><br>... என்கிறார்.<br><br><strong>&nbsp;&nbsp;&nbsp;சுப்ரமணியன்</strong><br><br><strong>&nbsp;&nbsp;&nbsp;சு</strong> ... ஒளி நிறைந்த<br><strong>&nbsp;&nbsp;&nbsp;பரமணியம்</strong> ... பெரிய பொருள்<br><br>சுப்ரமணியன் என்கிற சொல்லுக்கு 'ஒளி வடிவினன்' எனப் பொருள் படும்.<br>இக் கருத்தையே கச்சியப்ப சிவாச்சாரியரும் கந்த புராணத்தில் 'அருவமும்<br>உருவமாகி' எனத் தொடங்கும் பாடலில்,<br><br><strong>பிரம்மமாய் நின்ற ஜோதிப் பிழம்பு அது ஓர்<br>&nbsp;&nbsp;&nbsp;மேனியாகி<br><br>கருணைகூர் முகங்கள் ஆறும் கரமது<br>&nbsp;&nbsp;&nbsp;பன்னிரண்டும் கொண்டு ..</strong><br><br>... என்பார்.<br>",
        "songtitle": "அச்சப்ப டக்குரல் முழக்கிப"
    },
    {
        "songid": "sv05",
        "song": "<br>தானா யிடும்புசெயு மோகினி இடாகினி<br>&nbsp;&nbsp;&nbsp;தரித்தவே தாளபூதம்<br><br>சருவசூ னியமுமங் கிரியினா லுதறித்<br>&nbsp;&nbsp;&nbsp;தடிந்துசந் தோடமுறவே<br><br>கோனாகி மகவானும் வானாள வானாடர்<br>&nbsp;&nbsp;&nbsp;குலவுசிறை மீளஅட்ட<br><br>குலகிரிகள் அசுரர்கிளை பொடியாக வெஞ்சிறைகள்<br>&nbsp;&nbsp;&nbsp;கொட்டியெட் டிக்கூவுமாம்<br><br>மானாகம் அக்கறுகு மானுடையன் நிர்த்தமிடு<br>&nbsp;&nbsp;&nbsp;மாதேவ னற்குருபரன்<br><br>வானீரம் அவனியழல் காலாய் நவக்கிரகம்<br>&nbsp;&nbsp;&nbsp;வாழ்நாள் அனைத்தும் அவனாம்<br><br>சேனா பதித்தலைவன் வேதா வினைச்சிறைசெய்<br>&nbsp;&nbsp;&nbsp;தேவாதி கட்கரசுகட்<br><br>டேனான மைக்கடலின் மீனான வற்கினியன்<br>&nbsp;&nbsp;&nbsp;சேவற் றிருத்து வசமே.<br><br><strong>......... சொற்பிரிவு .........</strong><br><br>தானாய் இடும்பு செயு மோகினி இடாகினி<br>&nbsp;&nbsp;&nbsp;தரித்த வேதாள பூதம்<br><br>சருவ சூனியமும் அங்கிரியினால் உதறித்<br>&nbsp;&nbsp;&nbsp;தடிந்து சந்தோடம் உறவே<br><br>கோனாகி மகவானும் வானாள வானாடர்<br>&nbsp;&nbsp;&nbsp;குலவு சிறை மீள அட்ட<br><br>குலகிரிகள் அசுரர்கிளை பொடியாக வெஞ்சிறைகள்<br>&nbsp;&nbsp;&nbsp;கொட்டி எட்டிக் கூவுமாம்<br><br>மானாகம் அக்கு அறுகு மான் உடையன் நிர்த்தம் இடு<br>&nbsp;&nbsp;&nbsp;மாதேவன் நல் குருபரன்<br><br>வான் நீரம் அவனி அழல் காலாய் நவக்கிரகம்<br>&nbsp;&nbsp;&nbsp;வாழ்நாள் அனைத்தும் அவனாம்<br><br>சேனாபதித் தலைவன் வேதாவினைச் சிறைசெய்<br>&nbsp;&nbsp;&nbsp;தேவாதி கட்கு அரசு கள்<br><br>தேன் ஆன மைக் கடலின் மீனானவற்கு இனியன்<br>&nbsp;&nbsp;&nbsp;சேவற் றிருத்து வசமே.<br><br><strong>......... பதவுரை .........</strong><br><br><strong>தானாய்</strong> ... ஒருவரின் தூண்டுதல் இல்லாமல்,<br><br><strong>இடும்பு செய்யும்</strong> ... துன்பங்களை விளைவிக்கும்,<br><br><strong>மோகினி</strong> ... மோகினி எனும் பெண் பேய்களும் (நடு நிசியில் தனி<br>வழியில் செல்லும் ஆடவரை பிடித்துக்கொள்ளும் இவ்வகை<br>மோகினிப் பேய்),<br><br><strong>இடாகினி</strong> ... பிணங்களைத் தின்னும் இடாகினிப் பேய்கள்,<br><br><strong>தரித்த வேதாள பூதம்</strong> ... இவைகளுடன் கூடி இருக்கும் வேதாளங்கள்<br>பூதங்கள்,<br><br><strong>சர்வ சூனியமும்</strong> ... எல்லாவிதமான ஏவல் சூன்யங்கள் அனைத்தையும்,<br><br><strong>அங்கிரியினால் உதறி</strong> ... பாதத்தினால் எடுத்து உதறி,<br><br><strong>தடித்து</strong> ... அவைகளை தண்டித்து,<br><br><strong>மகவானும்</strong> ... இந்திரனும்,<br><br><strong>சந்தோடமுறவே</strong> ... மகிழ்ச்சியுற்று,<br><br><strong>கோனாகி</strong> ... மீண்டும் தேவலோகத்திற்கு அதிபனாகி,<br><br><strong>வானாள</strong> ... தேவலோகத்தை அரசு ஆளவும்,<br><br><strong>வானாடர் குலவு சிறை மீள</strong> ... அந்த தேவர்களுக்கு நேர்ந்த சிறை<br>நீங்கவும்,<br><br><strong>அட்ட குல கிரிகள்</strong> ... எட்டு திசைகளில் உள்ள மலைகள்,<br><br><strong>அசுரர் கிளை பொடியாக</strong> ... அரக்கர்களின் கூட்டங்கள் பொடி<br>பொடியாகப் போகவும்<br><br><strong>வெஞ்சிறைகள் எட்டிக் கூவுமாம்</strong> ... கொடிய சிறகுகளை படபடவென<br>அடித்துக் கொண்டு எட்டிக் குதித்து பெருங் குரலிட்டுக் கூவும்<br><br>(அது எது என வினாவினால்)<br><br><strong>மானாகம்</strong> ... பெரிய வாசுகி எனும் நாகப் பாம்பு,<br><br><strong>அக்கு அறுகு மான் உடையன்</strong> ... எலும்பு மாலை, அருகம்புல்<br>இவைகளை அணிந்துகொண்டு,<br><br><strong>நிர்த்தம் இடு மா தேவன்</strong> ... நடனம் செய்யும் பரமேஸ்வரனுக்கு,<br><br><strong>நற்குருபரன்</strong> ... நல்ல குரு மூர்த்தி,<br><br><strong>வான்</strong> ... ஆகாயம்,<br><br><strong>நீரம்</strong> ... நீர்,<br><br><strong>அவனி அழல் காலாய்</strong> ... பூமி, நெருப்பு காற்று முதலான பஞ்ச<br>பூதங்களையும்,<br><br><strong>நவக்கிரகம்</strong> ... ஒன்பது கிரகங்களையும்<br><br><strong>வாழ் நாள் அனைத்தும் அவனாம்</strong> ... காலம் என்று சொல்லப்படும்<br>தத்துவங்கள் அனைத்தும் எல்லாமாய் இருக்கும் முருகக் கடவுள்,<br><br><strong>சேனாபதித் தலைவன்</strong> ... தேவ சேனாபதி,<br><br><strong>வேதாவினை சிறை செய்</strong> ... பிரம்மனை சிறையில் அடைத்தவரும்<br><br><strong>தேவாதிகட்கரசு</strong> ... தேவ லோக சக்ரவர்த்தி,<br><br><strong>கள் தேன் ஆன</strong> ... மது, தேன் போன்று இனிமை உடையவன்,<br><br><strong>மைக் கடலில் மீனானவற்கு இனியன்</strong> ... இருண்ட கடலில் மீன்<br>உருவத்தில் இருந்த நந்தி தேவருக்கு மகிழ்ச்சியை அளித்தவன்<br><br><strong>சேவல் திரு துவசமே</strong> ... இப்பேற்பட்ட குமாரக் கடவுளின் கொடியில்<br>உள்ள சேவலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;மான் உடையன்</strong><br><br>சிவ பெருமானுக்கு புலித் தோலான ஆடை தவிர மான் தோலினால்<br>ஆன ஆடையும் உண்டு என்பதை<br><br><strong>&nbsp;&nbsp;&nbsp;.. புள்ளி மான் உரி உடையீர் ..</strong><br><br>... எனும் ஞான சம்பந்தரின் தேவார வாக்கிலும் காண முடிகிறது.<br><br><strong>&nbsp;&nbsp;&nbsp;மைக் கடலில் மீனானவற்கு இனியன்</strong><br><br>ஒரு சமயம் கயிலையில் சிவபெருமான் அம்பிகைக்கு வேத<br>ஆகமங்களை உபதேசித்துக் கொண்டிருக்கும் பொழுது, தேவி<br>அங்குள்ள தடாகத்தில் உள்ள மீனைக் கண்டு தன் கவனத்தை<br>அங்கு திருப்பியதால், கோபமுற்ற ஈசன், அம்பிகையை மீனவர்<br>பெண்ணாக பிறக்கும்படி சபிக்கிறார். அம்பிகைக்காக பரிந்து<br>வந்த நந்தியை மீனாக ஆகும்படி சபிக்கிறார். தேவி கடற்கரையில்<br>அழகிய பெண் குழந்தை உருவில் கிடந்ததைக் கண்ட செம்படவத்<br>தலைவன், அவளை எடுத்து வளர்த்து வருகிறான். நந்தியும்<br>பெரிய மீன் உருவில் யாருக்கும் அகப்படாமல் உலாவுகிறது.<br>வலைஞர் தலைவன் யார் அந்த மீனைப் பிடிக்கிறாரோ அவருக்கே<br>தன் மகளை மணம் செய்து தருவதாகச் சொல்ல, பல பேர்<br>முயன்றும் அந்த மீனைப் பிடிக்க முடியவில்லை. சாபம்<br>முடியப்போகும் தருணத்தில் சிவபெருமான் செம்படவன் உரு<br>எடுத்து, ஒரே வலை வீச்சினால் அந்த மீனைப் பிடித்து சாப<br>நிவர்த்தி அளிக்கிறார். அவர் பின் தேவியை மணந்து,<br>உத்திரகோசமங்கையில் மீண்டும் ஆகம உபதேசம் செய்விக்கிறார்.<br>இந்த அற்புத வரலாற்றை, 'நகரம் இரு பாதமாகி' எனத் துவங்கும்<br>பஞ்சாட்சர (பொதுப்பாடல்கள்) திருப்புகழில் <a href=\"/thiru/nnt1165_u.html\" target=\"_self\" class=\"abltn\">(பாடல் 1165)</a>,<br><br><strong>குகனுமரு ளாண்மை கூர மகரமெனு சாப தாரி<br>&nbsp;&nbsp;&nbsp;குறையகலை வேலை மீது தனியுருங்<br><br>குழவிவடி வாக வேநம் பரதர்தவ மாக மீறு<br>&nbsp;&nbsp;&nbsp;குலவுதிரை சேரு மாது தனைநாடி<br><br>அகிலவுல கோர்கள் காண அதிசயம தாக மேவி<br>&nbsp;&nbsp;&nbsp;அரியமண மேசெய் தேக வலைதேடி<br><br>அறுமுகவன்மீகரான பிறவி யமராசை வீசும்<br>&nbsp;&nbsp;&nbsp;அசபை செகர்சோதி நாத பெருமாளே.</strong><br><br>... எனக் கூறுவதைக் காணலாம்.<br><br>இதே வரலாற்றை இன்றும் சிதம்பரத்தில் நடக்கும் தேர்த்<br>திருநாளில் நடத்திக் காண்பிக்கப்படுவதைக் காணலாம். மேற்கு<br>ரத வீதியில் வந்த ரதம் அங்கேயே நிற்கும். பிற்பகல் 3 மணி அளவில்<br>செம்படவர் சேரியில் இருந்து மாப்பிள்ளை சீர் கொண்டு வந்து<br>சமர்ப்பணம் செய்வித்த பின்னரே தேர் அங்கிருந்து நகரும்.<br>",
        "songtitle": "தானா யிடும்புசெயு மோகினி "
    },
    {
        "songid": "sv06",
        "song": "<br>பங்கமா கியவிட புயங்கமா படமது<br>&nbsp;&nbsp;&nbsp;பறித்துச் சிவத்தருந்திப்<br><br>பகிரண்ட முழுதும் பறந்துநிர்த் தங்கள்புரி<br>&nbsp;&nbsp;&nbsp;பச்சைக் கலாப மயிலைத்<br><br>துங்கமா யன்புற்று வன்புற் றடர்ந்துவரு<br>&nbsp;&nbsp;&nbsp;துடரும் பிரேத பூதத்<br><br>தொகுதிகள் பசாசுகள் நிசாசரர் அடங்கலும்<br>&nbsp;&nbsp;&nbsp;துண்டப் படக் கொத்துமாம்<br><br>மங்கையா மளைகுமரி கங்கைமா லினிகவுரி<br>&nbsp;&nbsp;&nbsp;வஞ்சிநான் முகிவராகி<br><br>மலையரையன் உதவமலை திருமுலையில் ஒழுகுபால்<br>&nbsp;&nbsp;&nbsp;மகிழ அமுதுண்ட பாலன்<br><br>செங்கணன் மதலையிடம் இங்குளான் என்னுநர<br>&nbsp;&nbsp;&nbsp;சிங்கமாய் இரணியனுடல்<br><br>சிந்தஉகி ரிற்கொடு பிளந்தமால் மருமகன்<br>&nbsp;&nbsp;&nbsp;சேவற் றிருத் துவசமே.<br><br><strong>......... சொற்பிரிவு .........</strong><br><br>பங்கமாகிய விட புயங்க மா படம் அது<br>&nbsp;&nbsp;&nbsp;பறித்துச் சிவத்து அருந்திப்<br><br>பகிரண்ட முழுதும் பறந்து நிர்த்தங்கள் புரி<br>&nbsp;&nbsp;&nbsp;பச்சைக் கலாப மயிலைத்<br><br>துங்கமாய் அன்புற்று வன்புற்று அடர்ந்துவரு<br>&nbsp;&nbsp;&nbsp;துடரும் பிரேத பூதத்<br><br>தொகுதிகள் பசாசுகள் நிசாசரர் அடங்கலும்<br>&nbsp;&nbsp;&nbsp;துண்டப் படக் கொத்துமாம்<br><br>மங்கை யாமளை குமரி கங்கை மாலினி கவுரி<br>&nbsp;&nbsp;&nbsp;வஞ்சி நான்முகி வராகி<br><br>மலையரையன் உதவு அமலை திருமுலையில் ஒழுகுபால்<br>&nbsp;&nbsp;&nbsp;மகிழ அமுதுண்ட பாலன்<br><br>செங்கணன் மதலையிடம் இங்குளான் என்னு நர<br>&nbsp;&nbsp;&nbsp;சிங்கமாய் இரணியன் உடல்<br><br>சிந்த உகிரில் கொடு பிளந்த மால்மருமகன்<br>&nbsp;&nbsp;&nbsp;சேவல் திருத் துவசமே.<br><br><strong>......... பதவுரை .........</strong><br><br><strong>பங்கமாகிய விட</strong> ... கொடுமையைச் செய்யும் விஷமுள்ள,<br><br><strong>புயங்க மா படமது</strong> ... பாம்பின் பெரிய படத்தை,<br><br><strong>பறித்து</strong> ... கொத்தி,<br><br><strong>சிவத்தருந்தி</strong> ... சினத்துடன் அதை உணவாகக் கொண்டு,<br><br><strong>பகிரண்ட முழுதும் பறந்து</strong> ... வெளி அண்டங்கள் எல்லாவற்றிலும்<br>பறந்து,<br><br><strong>நிர்த்தமிடும்</strong> ... களி நடனம் புரியும்,<br><br><strong>பச்சைக் கலாப மயிலை</strong> ... பச்சை நிறத் தோகைகளை உடைய<br>மயிலுடன்,<br><br><strong>துங்கமாய் அன்புற்று</strong> ... தூய அன்பு கொண்டு,<br><br><strong>வன்புற்று</strong> ... வலிமையுடன்,<br><br><strong>அடர்ந்து வரும்</strong> ... நெருங்கி வரும்,<br><br><strong>துடரும்</strong> ... தொடர்ந்து வரும்,<br><br><strong>பிரேத பூத தொகுதிகள்</strong> ... பிணப் பேய்களின் கூட்டங்கள்,<br><br><strong>பசாசுகள்</strong> ... பிசாசுகளையும்,<br><br><strong>நிசாசரர் அடங்களம்</strong> ... அசுரர் கூட்டங்கள் அனைத்தையும்,<br><br><strong>துண்டப் பட கொத்துமாம்</strong> ... துண்டு துண்டாகச் சிதறும்படிக்<br>கொத்தும்<br><br>(அது எது என வினாவினால்)<br><br><strong>மங்கை</strong> ... மங்கையும்,<br><br><strong>யாமளை</strong> ... யாமளையும்,<br><br><strong>குமரி</strong> ... குமாரியும்,<br><br><strong>கங்கை</strong> ... கங்கையாக இருப்பவளும்,<br><br><strong>மாலினி</strong> ... மாலைகளை அணிந்திருப்பவளும்,<br><br><strong>கவுரி</strong> ... பொன்னிறமாக இருப்பவளும்,<br><br><strong>வஞ்சி</strong> ... கொடி போன்றவளும்,<br><br><strong>நான்முகி</strong> ... நான்கு முகங்களை உடையவளும்,<br><br><strong>வராகி</strong> ... வராகியும்,<br><br><strong>மலை அரையன் உதவு அமலை</strong> ... இமவான் தந்த<br>அப்பழுக்கற்றவளும்,<br><br><strong>திரு முலையில் ஒழுகு பால்</strong> ... ஆகிய பார்வதி தேவியின்<br>திருமார்பிலிருந்து ஒழுகிய பாலமுதத்தை,<br><br><strong>மகிழ அமுதுண்ட பாலன்</strong> ... மகிழ்ச்சியோடு உண்ட சிறுவன்,<br>(திருஞானசம்பந்தர் - முருகன்)<br><br><strong>செங்கணண்</strong> ... (கோபத்தால்) சிவந்த கண்களை உடைய<br>திருமால்,<br><br><strong>மதலையிடம் இங்குளான் என்னும்</strong> ... இதோ தூணில்<br>இருக்கிறான் என்று பிரகலாதனால் சுட்டிக் காட்டப்பட்டவன்,<br><br><strong>நரசிங்கமாய் இரணியனுடல்</strong> ... நரசிங்க அவதாரம் எடுத்து<br>இரணியன் உடலை,<br><br><strong>சிந்த உகிரில் கொடு பிளந்த மால் மருமகன்</strong> ... ரத்தம் சிந்த<br>கை நகத்தால் பிளந்து சம்காரம் செய்த மகா விஷ்ணுவின் மருமகன்<br><br><strong>சேவல் திருத் துவசமே</strong> ... (ஆகிய) குமாரக் கடவுளின்<br>கொடியில் உள்ள சேவலே தான் அது.<br><br><strong>......... விளக்கவுரை .........</strong><br><br>முருகனுடைய மயிலுக்கும் சேவலுக்கும் இடையே காணும் நட்பை<br>மயில் வகுப்பிலும்,<br><br><strong>கூவியிர வந்தம்உணர் வாழியென நின்றுபொரு<br>&nbsp;&nbsp;&nbsp;கோழியொடு வென்றிமுறை யும்ப கருமே</strong><br><br>... என்று கூறுவார் அருணகிரியார்.<br><br><strong>&nbsp;&nbsp;&nbsp;மதலை</strong><br><br>இங்கு 'மதலை' என்ற சொல்லுக்கு தூண் என்று பொருள். இதே<br>பொருளுடன், 'நீல மயில் சேரும்' எனத்தொடங்கும் பேறைநகர்<br>திருப்புகழிலும் <a href=\"/thiru/nnt0545_u.html\" target=\"_self\" class=\"abltn\">(பாடல் 545)</a>,<br><br><strong>கூடமுறை நீடு செம்பொன் மாமதலை யுடெ ழுந்த<br>&nbsp;&nbsp;&nbsp;கோபவரி நார சிங்கன் மருகோனே</strong><br><br>... என்கிறார்.<br>",
        "songtitle": "பங்கமா கியவிட புயங்கமா பட"
    },
    {
        "songid": "sv07",
        "song": "<br>வீறான காரிகதி முன்னோடி பின்னோடி<br>&nbsp;&nbsp;&nbsp;வெங்கட் குறும்புகள் தரும்<br><br>விடுபேய்க ளேகழுவன் கொலைசாவு கொள்ளிவாய்<br>&nbsp;&nbsp;&nbsp;வெம்பேய் களைத்துரத்திப்<br><br>பேறான .. சரவண பவா .. என்னுமந்திரம்<br>&nbsp;&nbsp;&nbsp;பேசியுச் சாடனத்தாற்<br><br>பிடர்பிடித் துக்கொத்தி நகநுதியி னாலுறப்<br>&nbsp;&nbsp;&nbsp;பிய்ச்சுக் களித்தாடுமாம்<br><br>மாறாத முயலகன் வயிற்றுவலி குன்மம்<br>&nbsp;&nbsp;&nbsp;மகோதரம் பெருவியாதி<br><br>வாதபித் தஞ்சிலேற் பனங்குட்ட முதலான<br>&nbsp;&nbsp;&nbsp;வல்லபிணி களைமாற்றியே<br><br>சீறாத ஓராறு திருமுக மலர்ந்தடியர்<br>&nbsp;&nbsp;&nbsp;சித்தத் திருக்கு முருகன்<br><br>சிலைகள்உரு விடஅயிலை விடுகுமர குருபரன்<br>&nbsp;&nbsp;&nbsp;சேவற் றிருத் துவசமே.<br><br><strong>......... சொற்பிரிவு .........</strong><br><br>வீறான காரி கதி முன்னோடி பின்னோடி<br>&nbsp;&nbsp;&nbsp;வெம் கண் குறும்புகள் தரும்<br><br>விடுபேய்களே கழுவன் கொலை சாவு கொள்ளிவாய்<br>&nbsp;&nbsp;&nbsp;வெம்பேய்களைத் துரத்திப்<br><br>பேறான .. சரவண பவா .. என்னும் மந்திரம்<br>&nbsp;&nbsp;&nbsp;பேசி உச்சாடனத்தால்<br><br>பிடர் பிடித்துக் கொத்தி நகநுதியினால் உறப்<br>&nbsp;&nbsp;&nbsp;பிய்ச்சுக் களித்து ஆடுமாம்<br><br>மாறாத முயலகன் வயிற்றுவலி குன்மம்<br>&nbsp;&nbsp;&nbsp;மகோதரம் பெருவியாதி<br><br>வாத பித்தம் சிலேற்பனம் குட்ட முதலான<br>&nbsp;&nbsp;&nbsp;வல்ல பிணிகளை மாற்றியே<br><br>சீறாத ஓராறு திரு முகம் மலர்ந்து அடியர்<br>&nbsp;&nbsp;&nbsp;சித்தத்தில் இருக்கு முருகன்<br><br>சிலைகள் உருவிட அயிலை விடு குமரகுருபரன்<br>&nbsp;&nbsp;&nbsp;சேவற் றிருத் துவசமே.<br><br><strong>......... பதவுரை .........</strong><br><br><strong>வீறான</strong> ... மிடுக்குடைய,<br><br><strong>காரி கதி</strong> ... பைரவர் போகும் வழியில்,<br><br><strong>முன்னோடி பின்னோடி</strong> ... முன்னும் பின்னும் ஓடி தொடர்ந்து வந்து,<br><br><strong>வெங்கண் குறும்புகள் தரும்</strong> ... சிவந்த கண்களை உடையனவாய்<br>சேஷ்டைகள் புரியும்,<br><br><strong>விடு பேய்களே</strong> ... தனித்திருக்கும் பேய்களையும்,<br><br><strong>கழு</strong> ... கொடிய கழுகுகளையும்,<br><br><strong>வன்கொலை சாவு</strong> ... வன்மையான கொலைகளுக்கும் சாவுகளுக்கும்<br>காரணமான,<br><br><strong>கொள்ளி வாய்</strong> ... நெருப்பைக் கக்கும் வாய்களை உடைய,<br><br><strong>வெம் பேய்களைத் துரத்தியே</strong> ... கொடிய பேய்களைத் துரத்திச்<br>சென்று,<br><br><strong>பேறான</strong> ... தவத்தால் கிடைப்பதான,<br><br><strong>சரவணபவா என்னும் மந்திரம்</strong> ... சரவணபவா என்கிற சடாட்சர<br>மந்திரத்தை,<br><br><strong>பேசி</strong> ... சொல்லி,<br><br><strong>உட்சாடனத்தால்</strong> ... உட்சாடத்தினால் பிரயோகம் செய்யும் வகையில்,<br><br><strong>பிடர் பிடித்துக் கொத்தி</strong> ... அவைகளுடைய கழுத்தைப் பிடித்து<br>மூக்கினால் கொத்தி,<br><br><strong>நக நுதியினால் உற பிச்சி</strong> ... கூர்மையான நகமுனையினால் பிய்த்து,<br><br><strong>களித்து ஆடுமாம்</strong> ... மகிழ்ச்சியுடன் நடனம் புரியும்<br><br>(அது எது என வினாவினால்)<br><br><strong>மாறாத முயலகன்</strong> ... நீங்காத வியாதியான காக்காய் வலிப்பு,<br><br><strong>வயிற்று வலி</strong> ... வயிற்று வலி,<br><br><strong>குன்மம்</strong> ... வயிறு உளைப்பு (சூலை நோய்),<br><br><strong>மகோதரம்</strong> ... பெரு வயிறு,<br><br><strong>பெரு வியாதி</strong> ... பால் வினை நோய்கள்,<br><br><strong>வாதம் பித்தம்</strong> ... வாதம் பித்தம்,<br><br><strong>சிலேற்பனம்</strong> ... சிலேத்துமம்,<br><br><strong>குட்டம்</strong> ... குஷ்டம்,<br><br><strong>முதலான</strong> ... இவை போன்ற,<br><br><strong>வல்ல பிணிகளை மாற்றியே</strong> ... கொடிய நோய்களை நீக்குபவரும்,<br><br><strong>சீறாத</strong> ... அடியவர்களின் கோடி குறைகள் கருதினாலும் வேறு<br>முனிய அறியாதவரும்,<br><br><strong>ஓராறு திருமுகம் மலர்ந்து</strong> ... தனது ஆறு திருமுகங்களும்<br>மகிழ்ச்சியுடன்,<br><br><strong>அடியர் சித்தத்திருக்கும் முருகன்</strong> ... தியானிக்கும் அடியவர்களின்<br>உள்ளத்தில் வீற்றிருக்கும் முருகன்,<br><br><strong>சிலைகள் உருவிட</strong> ... கிரவுஞ்ச கிரியும் மற்ற ஏழு மலைகளும்<br>உருவிச் சென்று அழித்த,<br><br><strong>அயிலை விடு</strong> ... கூரிய வேலாயுதத்தைச் செலுத்திய,<br><br><strong>குமர குருபரன்</strong> ... குமாரப் பரமேஸ்வரனின்,<br><br><strong>சேவல் திரு துவசமே</strong> ... கொடியில் வீற்றிருக்கும் சேவலே<br>தான் அது.<br><br><strong>......... விளக்கவுரை .........</strong><br><br>...<br>",
        "songtitle": "வீறான காரிகதி முன்னோடி பி"
    },
    {
        "songid": "sv08",
        "song": "<br>வந்தார்ப் பரிக்குமம் மிண்டுவகை தண்டதரன்<br>&nbsp;&nbsp;&nbsp;வலியதூ துவர்ப்பில்லி பேய்<br><br>வஞ்சினாற் பேதுற மகாபூதம் அஞ்சிட<br>&nbsp;&nbsp;&nbsp;வாயினும் காலினாலும்<br><br>பந்தாடி யேமிதித் துக்கொட்டி வடவைசெம்<br>&nbsp;&nbsp;&nbsp;பவளமா கதிகாசமாப்<br><br>பசுஞ்சிறைத் தலமிசைத் தனியயிற் குமரனைப்<br>&nbsp;&nbsp;&nbsp;பார்த்தன் புறக்கூவுமாம்<br><br>முந்தா கமப்பலகை சங்காத மத்தர்தொழ<br>&nbsp;&nbsp;&nbsp;முன்பேறு முத்தி முருகன்<br><br>முதுகா னகத்தெயினர் பண்டோ டயிற்கணை<br>&nbsp;&nbsp;&nbsp;முனிந்தே தொடுத்த சிறுவன்<br><br>சிந்தா குலத்தையடர் கந்தா எனப்பரவு<br>&nbsp;&nbsp;&nbsp;சித்தர்க் கிரங்கறுமுகன்<br><br>செயவெற்றி வேள்புநிதன் நளினத்தன்முடி குற்றி<br>&nbsp;&nbsp;&nbsp;சேவற் றிருத் துவசமே.<br><br><strong>......... சொற்பிரிவு .........</strong><br><br>வந்து ஆர்ப்பரிக்கும் அம் மிண்டுவகை தண்டதரன்<br>&nbsp;&nbsp;&nbsp;வலிய தூதுவர்ப் பில்லி பேய்<br><br>வஞ்சினால் பேதுற மகாபூதம் அஞ்சிட<br>&nbsp;&nbsp;&nbsp;வாயினும் காலினாலும்<br><br>பந்தாடியே மிதித்துக் கொட்டி வடவை செம்<br>&nbsp;&nbsp;&nbsp;பவளமாக அதிகாசமாப்<br><br>பசுஞ் சிறைத் தலமிசைத் தனி அயிற் குமரனைப்<br>&nbsp;&nbsp;&nbsp;பார்த்து அன்பு உறக் கூவுமாம்<br><br>முந்து ஆகமப்பலகை சங்காக மத்தர் தொழ<br>&nbsp;&nbsp;&nbsp;முன்பேறு முத்தி முருகன்<br><br>முதுகா னகத்து எயினர் பண்டோடு அயில் கணை<br>&nbsp;&nbsp;&nbsp;முனிந்தே தொடுத்த சிறுவன்<br><br>சிந்தா குலத்தை அடர் கந்தா எனப் பரவு<br>&nbsp;&nbsp;&nbsp;சித்தர்க்கு இரங்கு அறுமுகன்<br><br>செய வெற்றி வேள் புநிதன் நளினத்தன் முடி குற்றி<br>&nbsp;&nbsp;&nbsp;சேவற் றிருத் துவசமே.<br><br><strong>......... பதவுரை .........</strong><br><br><strong>வந்து</strong> ... எதிரே வந்து,<br><br><strong>ஆர்ப்பரிக்கும்</strong> ... பெரும் ஆரவாரத்துடன்,<br><br><strong>அம் மிண்டுவகை</strong> ... அந்த மதத்துடன் நெருங்கித் தொடரும் வகையில்,<br><br><strong>தண்டதரன் வலிய தூதுவர்</strong> ... தண்டாயுதம் ஏந்தியுள்ள யமனின்<br>பலமிக்க தூதுவர்கள்,<br><br><strong>பில்லி பேய்</strong> ... பிறரால் ஏவப்படும் பிசாசுகள் (இவைகளை),<br><br><strong>வஞ்சினால் பேதுற</strong> ... வலிய சினத்துடன் அவைகளை புத்தி<br>மயங்கும்படி செய்தும்<br><br><strong>மகா பூதம் அஞ்சிட</strong> ... மிகப் பெரிய பூதங்களும் பயந்து நடுங்கும்படி,<br><br><strong>வாயினும் காலினாலும்</strong> ... தன்னுடைய மூக்கினாலும் காலினாலும்,<br><br><strong>பந்தாடியே மிதித்து</strong> ... கால் பந்து போல் அவைகளை உதைத்து<br>மிதித்து,<br><br><strong>கொட்டி</strong> ... அடித்து,<br><br><strong>வடவை செம் பவளமா</strong> ... வடவாமுகாக்கினியை பவளமணி<br>போல் கொத்தி எடுத்து<br><br><strong>அதிகாசமாய்</strong> ... பெரிய நகை புரிந்து,<br><br><strong>பசும் சிறை தல மிசை</strong> ... பசிய சிறைகளின்மேல் முதுகில்<br>வீற்றிருக்கும்<br><br><strong>தனி அயில் குமரனை</strong> ... ஒப்பற்ற வேலாயுதக் கடவுளை,<br><br><strong>பார்த்து அன்பு உற கூவுமாம்</strong> ... நோக்கி அன்புடன் குரல்<br>கொடுக்கும்<br><br>(அது எது என வினாவினால்)<br><br><strong>முந்து</strong> ... முற்பட்டு விளங்கும்,<br><br><strong>ஆகமப் பலகை</strong> ... கல்வியின் அளவை நிர்ணயிக்கும் சங்கப்<br>பலகையின் மேல்,<br><br><strong>சங்காக மத்தர் தொழ</strong> ... கல்வியில் வல்லவர்களான 49<br>புலவர்களும் வணங்க,<br><br><strong>முன்பேறு முத்தி முருகன்</strong> ... முன்பு ஒரு சமயம் ஏறி வீற்றிருந்து<br>மோட்ச சாம்ராஜ்யத்திற்கு வழி காட்டியான முருகன்,<br><br><strong>முது கானகத்து எயினர்</strong> ... பழமையான காடுகளில் வசிக்கும்<br>வேடர்கள்,<br><br><strong>பண்டோடு</strong> ... முன்பு பின் வாங்கி,<br><br><strong>அயிற் கணை முனிந்தே தொடுத்த சிறுவன்</strong> ... கூரிய<br>வேலாயுதத்தை சினத்துடன் செலுத்திய முருகன்,<br><br><strong>சிந்தாகுலத்தை அடர் கந்தா</strong> ... மன வியாகுலத்தை நீக்கும்<br>கந்தக் கடவுள்,<br><br><strong>எனப் பரவு</strong> ... என்று துதிக்கும்,<br><br><strong>சித்தர்க்கு இரங்கு அறுமுகன்</strong> ... உள்ளத்தை உடைய பக்தர்க்கு<br>இரங்கி கருணை புரியும் சண்முகப் பெருமான்<br><br><strong>செய வெற்றி வேள்</strong> ... வெற்றியையே காணும் முருகன்,<br><br><strong>புனிதன்</strong> ... பரிசுத்த மூர்த்தி,<br><br><strong>நளினத்தன் முடி குற்றி</strong> ... தாமரை மலரில் வசிக்கும் பிரம்மனை<br>சிரசில் குட்டி தண்டித்த முருகப் பெருமானின்,<br><br><strong>சேவல் திரு துவசமே</strong> ... கொடியில் விளங்கும் சேவலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;முந்து ஆகம பலகை</strong><br><br>சிவபெருமான் அருளிச் செய்த இறையனார் அகப் பொருளுக்கு 49<br>கடைச் சங்க புலவர்கள் உரை எழுதி தம் தம் உரையே சிறந்தது என<br>கலகம் விளைவிக்க, சோமசுந்தரப் பெருமான் கொடுத்த அசரீரி<br>வாக்கின்படி மதுரையில் தனபதிச் செட்டியாரின் திருமகனாக<br>அவதாரம் செய்த முருகப் பெருமானாகிய 'ருத்ர ஜென்மன்' என்கிற<br>பாலகனை அழைத்து வந்து, அவனிடம் அபிப்ராயம் கேட்கப்படுகிறது.<br>அவனும் சங்கப் பலகையில் வீற்றிருந்து ஜாடை மூலமாக நக்கீரர்,<br>பரணர், கபிலர் ஆகிய மூவரின் உரையே தலைசிறந்தது என<br>உணர்த்துகிறார். இச் சம்பவத்தையே அருணகிரியார் இங்கு<br>விவரிக்கின்றார்.<br><br><strong>&nbsp;&nbsp;&nbsp;முது கானகத்து எயினர் .... சிறுவன்</strong><br><br>முருகப் பெருமான் வள்ளியைக் கவர்ந்து கொண்டுச் சென்ற பொழுது<br>வேடர்கள் அவரைப் பின் தொடர்ந்து வந்து அவருடன் போர் புரிந்தனர்.<br>தன்னுடைய கொடியில் வீற்றிருக்கும் சேவலின் முழக்கத்தால்<br>வேடர்கள் மயக்கமுற்று செயலற்றதாக கந்த புராணம் கூறும்.<br>அருணகிரியார் சற்று மாறுபட்ட கருத்தாக வேலாயுதத்தால்<br>வேடர்களுடன் போரிட்டார் என்கிறார். இக்கருத்தை, 'நீல முகில் ஆன'<br>எனத் தொடங்கும் கோடி (குழகர் கோயில்) திருப்புகழில் <a href=\"/thiru/nnt0842_u.html\" target=\"_self\" class=\"abltn\">(பாடல் 842)</a>,<br><br><strong>சோலைபரண் மீதுநிழ லாகதிளை காவல்புரி<br>&nbsp;&nbsp;&nbsp;தோகைகுற மாதினுட னுறவாடிச்<br><br>சோரனொன நாடிவரு வார்கள்வன வேடர்விழ<br>&nbsp;&nbsp;&nbsp;சோதிகதிர் வேலுருவு மயில்வீரா</strong><br><br>... என்கிறார்.<br><br><strong>&nbsp;&nbsp;&nbsp;பசுஞ்சிறை தலமிசை</strong><br><br>பசிய சிறைகளின் மீதுள்ள முருகன் என்று கூறி இருப்பது பொருத்தமாக<br>இல்லை. இந்த அடிக்கு பாட பேதம் ஒன்று உண்டு. அதுவே மிகவும்<br>பொருத்தமாக அமைகிறது.<br><br><strong>பசுஞ் சிறை தலம் அசைத்து அசைத்து அன்பரைப்<br>&nbsp;&nbsp;&nbsp;பார்த்து அன்புறக் கூவுமாம்.</strong><br>",
        "songtitle": "வந்தார்ப் பரிக்குமம் மிண்"
    },
    {
        "songid": "sv09",
        "song": "<br>உருவாய் எவர்க்குநினை வரிதாய் அனைத்துலகும்<br>&nbsp;&nbsp;&nbsp;உளதாய் உயிர்க் குயிரதாய்<br><br>உணர்வாய் விரிப்பரிய உரைதேர் பரப்பிரம<br>&nbsp;&nbsp;&nbsp;ஒளியாய் அருட்பொருளதாய்<br><br>வருமீச னைக்களப முகனா தரித்திசையை<br>&nbsp;&nbsp;&nbsp;வலமாய் மதிக்க வருமுன்<br><br>வளர்முருகனைக் கொண்டு தரணிவலம் வந்தான்முன்<br>&nbsp;&nbsp;&nbsp;வைகுமயி லைப்புகழுமாம்<br><br>குருமா மணித்திரள் கொழிக்கும் புனற்கடக்<br>&nbsp;&nbsp;&nbsp;குன்றுதோ றாடல்பழனம்<br><br>குழவுபழ முதிர்சோலை ஆவினன் குடிபரங்<br>&nbsp;&nbsp;&nbsp;குன்றிடம் திருவேரகம்<br><br>திரையாழி முத்தைத் தரங்கக்கை சிந்தித்<br>&nbsp;&nbsp;&nbsp;தெறித்திடுஞ் செந்தி னகர்வாழ்<br><br>திடமுடைய அடியர்தொழு பழையவன் குலவுற்ற<br>&nbsp;&nbsp;&nbsp;சேவற் றிருத் துவசமே.<br><br><strong>......... சொற்பிரிவு .........</strong><br><br>உருவாய் எவர்க்கும் நினைவரிதாய் அனைத்து உலகும்<br>&nbsp;&nbsp;&nbsp;உளதாய் உயிர்க்கு உயிரதாய்<br><br>உணர்வாய் விரிப்பரிய உரைதேர் பரப்பிரம<br>&nbsp;&nbsp;&nbsp;ஒளியாய் அருட்பொருளதாய்<br><br>வரும் ஈசனைக் களப முகன் ஆதரித்து திசையை<br>&nbsp;&nbsp;&nbsp;வலமாய் மதிக்க வரும் முன்<br><br>வளர் முருகனைக் கொண்டு தரணி வலம் வந்தான் முன்<br>&nbsp;&nbsp;&nbsp;வைகு மயிலைப் புகழுமாம்<br><br>குரு மாமணித்திரள் கொழிக்கும் புனல் கடம்<br>&nbsp;&nbsp;&nbsp;குன்றுதோறாடல் பழனம்<br><br>குலவு பழமுதிர்சோலை ஆவினன்குடி பரங்<br>&nbsp;&nbsp;&nbsp;குன்றிடம் திருவேரகம்<br><br>திரையாழி முத்தைத் தரங்கக் கை சிந்தித்<br>&nbsp;&nbsp;&nbsp;தெறித்திடும் செந்தில் நகர் வாழ்<br><br>திடமுடைய அடியர் தொழு பழையவன் குலவுற்ற<br>&nbsp;&nbsp;&nbsp;சேவல் திருத் துவசமே.<br><br><strong>......... பதவுரை .........</strong><br><br><strong>உருவாய்</strong> ... அடியவர்களுக்கு அனுக்ரகம் செய்யும் பொருட்டும்<br>சில திருவிளையாடல்கள் செய்யும் பொருட்டும் நடராஜ மூர்த்தி<br>தட்சிணாமூர்த்தி முதலிய பல வடிவங்களை எடுத்தும்,<br><br><strong>எவர்க்கும் நினைவரிதாய்</strong> ... ஆனால் தன்னுடைய சொந்த<br>நிலையான சொரூப நிலையில் எவராலும் நினைத்துக்கூட<br>பார்க்க முடியாதவராயும்,<br><br><strong>அனைத்துலகும் உளதாய்</strong> ... சகல உலகங்களில் வாழும் ஜீவன்களின்<br>சொரூபமாயும்,<br><br><strong>உயிருக்கு உயிரதாய்</strong> ... அந்தந்த உயிர்களை உள் நின்று இயக்கும்<br>உயிர்ச் சக்தியாயும்,<br><br><strong>உணர்வாய்</strong> ... அந்த உயிர்களின் அந்தக்கரணமான அறிவு ரூபமாயும்,<br><br><strong>விரிப்பரிய உரைத் தேர்</strong> ... விரித்துச் சொல்வதற்கு அரிதான வேத<br>மொழிகளால் ஆராய்ந்து நிச்சயிக்கப்படும்,<br><br><strong>பரப் பிரம ஒளியாய்</strong> ... மேலான அனைத்தையும் கடந்த பிரம்மப்<br>பொருளாய்,<br><br><strong>அருட் பொருளதாய்</strong> ... அருட் பொரும் ஜோதியாய்,<br><br><strong>வரும் ஈசனை</strong> ... நின்று விளங்கும் சிவ பெருமானை,<br><br><strong>களப முகன்</strong> ... யானை முகக் கணபதி,<br><br><strong>ஆதரித்து</strong> ... அன்பு பாராட்டி,<br><br><strong>முன் திசையை வலமாய் மதிக்க வரு முன்</strong> ... முன் ஒரு காலத்தில்<br>எட்டு திசையில் உள்ளோரும் மதிக்கும்படி அந்த ஈசனை வலம்<br>வரும் சமயத்தில்,<br><br><strong>வளர் முருகனைக் கொண்டு</strong> ... விளங்கும் முருகனைத் தன் முதுகில்<br>சுமந்து கொண்டு,<br><br><strong>தரணி வலம் வந்தான்</strong> ... பூமியைச் சுற்றி வந்த (அந்த முருகனின்),<br><br><strong>முன்</strong> ... முன்பாக,<br><br><strong>வைகும் மயிலைப் புகழுமாம்</strong> ... வீற்றிருக்கும் மயிலைப் புகழ்ந்து<br>பேசுமாம்<br><br>(அது எது என வினாவினால்)<br><br><strong>குரு</strong> ... ஒளி வீசுகின்ற,<br><br><strong>மா மணித்திரள்</strong> ... ரத்னக் குவியல்களை,<br><br><strong>கொழிக்கும்</strong> ... வெள்ளத்தில் அடித்துக் கொண்டு வரும்,<br><br><strong>புனல்</strong> ... அருவிகளும்,<br><br><strong>கடம்</strong> ... காடுகளும் விளங்கும்,<br><br><strong>குன்றுதோறாடல்</strong> ... பல மலைகள்,<br><br><strong>பழனம்</strong> ... பல வயல்கள்,<br><br><strong>குலவு பழமுதிர் சோலை</strong> ... பிரகாசம் பொருந்திய சோலை மலை,<br><br><strong>ஆவினன்குடி</strong> ... திருவாவினன்குடி,<br><br><strong>பரங் குன்றுறிலும்</strong> ... திருப்பரங்குன்றிலும்,<br><br><strong>திருவேரகம்</strong> ... சுவாமிமலை,<br><br><strong>திரை ஆழி முத்தை</strong> ... கடல் அலைகள் முத்துக்களை,<br><br><strong>தரங்கக்கை சிந்தி</strong> ... சமுத்திரம் தன் கைகளினால்,<br><br><strong>தெறித்திடும்</strong> ... வீசி எறிந்திடும்,<br><br><strong>செந்தில் நகர் வாழ்</strong> ... திருச்செந்தூரில் வாழும்<br><br><strong>திடமுடைய அடியர் தொழு</strong> ... திடமான பக்தியைக் கொண்ட<br>அடியார்கள் போற்றி வணங்குகின்ற,<br><br><strong>பழையவன்</strong> ... பழம் பொருளாகிய முருகப் பெருமான்,<br><br><strong>குலவுற்ற</strong> ... கையில் தரித்திருக்கும்,<br><br><strong>சேவல் திருத் துசவமே</strong> ... கொடியில் உள்ள சேவலேதான் அது.<br><br><strong>......... விளக்கவுரை .........</strong><br><br>பாடலின் முற்பகுதில் ஈசனின் பரத்துவம் பேசப்படுகிறது.<br>பக்தர்களுக்காக பல ரூபங்களை ஈசன் எடுத்தாலும், ஜ்வயம் ஜோதியாய்,<br>பரத்துவமாய், அருட் பிரகாசமாய் இருப்பதை அருணகிரியார் உணர்வு<br>பூர்வமாக விவரித்திருப்பதையே காண்கிறோம்.<br><br>'மனமே உனக்குறுதி' எனத் தொடங்கும் தில்லைத் திருப்புகழில்<br><a href=\"/thiru/nnt0513_u.html\" target=\"_self\" class=\"abltn\">(பாடல் 513)</a>,<br><br><strong>&nbsp;&nbsp;&nbsp;மயில் வாகனக் கடவுள் .. அவரே பரப் பிரம்மம்</strong><br><br>... என்கிறார்.<br><br>ஆன்றோர் கருத்துக்கு இணங்க ஐந்து முகச் சிவனும் ஆறுமுகச்<br>சிவனும் இருவரல்ல ஒருவரே.<br><br><strong>&nbsp;&nbsp;&nbsp;திரையாழி முத்தை ..</strong><br><br>திருச்செந்தூரில் கடல் அலைகளால் முத்துக்கள் தெறிக்கப்படுவதை,<br>கந்தர் அலங்காரத்தில், 'கொள்ளி தலையில் .. ' எனத் தொடங்கும்<br>107வதுப் பாடலில்,<br><br><strong>&nbsp;&nbsp;&nbsp;ஒரு கோடி முத்தம் தெள்ளக் கொழிக்கும் செந்தில் ..</strong><br><br>... என்பதைக் காணலாம்.<br><br><strong>&nbsp;&nbsp;&nbsp;பழையவன்</strong><br><br>இச் சொல்லுக்கு வேறு ஒரு பொருளும் காணலாம். சிவபெருமான்<br>ஆதியில் ஆறு முகங்கள் தரித்திருந்தார் என்பதும் அதில் உள்ள<br>'அதோ .. ' முகத்தை யோகிகள் மட்டுமே தரிசித்தனர் எனத் தெரிகிறது.<br>ஆதலினால் ஈசனின் ஆறுமுக அவதாரத்தில் பாமரரும் தரிசிக்கும்<br>வண்ணம் அருள் புரிகிறார் என்கிற இக்கருத்தை, 'இருவர் மயலோ'<br>எனத் தொடங்கும் திருவண்ணாமலைத் திருப்புகழில் <a href=\"/thiru/nnt0400_u.html\" target=\"_self\" class=\"abltn\">(பாடல் 400)</a>,<br><br><strong>&nbsp;&nbsp;&nbsp;.. பழைய வடிவாகிய வேலா ..</strong><br><br>... என்கிறார்.<br><br><strong>&nbsp;&nbsp;&nbsp;தரணி வலம் வந்தான் முன் வைகு மயிலை புகழும்</strong><br><br>முருகனின் மயில் அகல சராசரங்களையும் ஒரு நொடியில் சுற்றி வந்த<br>சமயம் கணபதியான யானை பிளிறிற்று என்பதை, 'வதை பழக மறலி'<br>எனத் தொடங்கும் பொதுப்பாடல் திருப்புகழில் <a href=\"/thiru/nnt1095_u.html\" target=\"_self\" class=\"abltn\">(பாடல் 1095)</a>,<br><br><strong>பதயுகள மலர்தொழுது பழுதில் பொரி அவல்துவரை<br>&nbsp;&nbsp;&nbsp;பயறுபெரு வயிறு நிறை யவிடாப்<br><br>பழமுமினி துதவிமுனி பகரவட சிகரிமிசை<br>&nbsp;&nbsp;&nbsp;பரியதனி யெயிறுகொடு குருநாடர்<br><br>கதைமுழுது மெழுதுமொரு களிறுபிளி றிடநெடிய<br>&nbsp;&nbsp;&nbsp;கடலுலகு நொடியில்வரு மதிவேகக்<br><br>கலபகக மயில்கடவி நிருதர்கஜ ரததுரக<br>&nbsp;&nbsp;&nbsp;கடகமுட னமர்பொருத பெருமாளே.</strong><br><br>... எனக் கூறுவார் நமது அருணகிரியார்.<br>",
        "songtitle": "உருவாய் எவர்க்குநினை வரித"
    },
    {
        "songid": "sv10",
        "song": "<br>மகரசல நிதிசுவற உரகபதி முடிபதற<br>&nbsp;&nbsp;&nbsp;மலைகள்கிடு கிடுகிடெனவே<br><br>மகுடகுட வடசிகரி முகடுபட படபடென<br>&nbsp;&nbsp;&nbsp;மதகரிகள் உயிர்சிதறவே<br><br>ககனமுதல் அண்டங்கள் கண்டதுண் டப்படக்<br>&nbsp;&nbsp;&nbsp;கர்ச்சித் திரைத்தலறியே<br><br>காரையா ழிந்நகரர் மாரைப் பிளந்துசிற<br>&nbsp;&nbsp;&nbsp;கைக்கொட்டி நின்றாடுமாம்<br><br>சுகவிமலை அமலைபரை இமையவரை தருகுமரி<br>&nbsp;&nbsp;&nbsp;துடியிடைய னகையசலையாள்<br><br>சுதன் முருகன் மதுரமொழி உழைவநிதை<br>&nbsp;&nbsp;&nbsp;இபவநிதை துணைவனென திதயநிலையோன்<br><br>திகுடதிகு டதிதிகுட தகுடதித குடதிகுட<br>&nbsp;&nbsp;&nbsp;செக்கண செகக்கணஎனத்<br><br>திருநடனம் இடுமயிலில் வருகுமர குருபரன்<br>&nbsp;&nbsp;&nbsp;சேவற் றிருத் துவசமே.<br><br><strong>......... சொற்பிரிவு .........</strong><br><br>மகர சலநிதி சுவற உரகபதி முடி பதற<br>&nbsp;&nbsp;&nbsp;மலைகள் கிடுகிடுகிடு எனவே<br><br>மகுட குட வடசிகரி முகடு பட படபட என<br>&nbsp;&nbsp;&nbsp;மதகரிகள் உயிர் சிதறவே<br><br>ககன முதல் அண்டங்கள் கண்ட துண்டப் படக்<br>&nbsp;&nbsp;&nbsp;கர்ச்சித்து இரைத்து அலறியே<br><br>காரையாழிந் நகரர் மாரைப் பிளந்து சிற<br>&nbsp;&nbsp;&nbsp;கைக்கொட்டி நின்று ஆடுமாம்<br><br>சுகவிமலை அமலை பரை இமைய வரை தரு குமரி<br>&nbsp;&nbsp;&nbsp;துடி இடை அனகை அசலையாள்<br><br>சுதன் முருகன் மதுரமொழி உழை வநிதை<br>&nbsp;&nbsp;&nbsp;இப வநிதை துணைவன் எனது இதய நிலையோன்<br><br>திகுட திகுட திதி குட தகுட தித குட திகுட<br>&nbsp;&nbsp;&nbsp;செக்கண செகக்கண எனத்<br><br>திருநடனம் இடுமயிலில் வரு குமரகுருபரன்<br>&nbsp;&nbsp;&nbsp;சேவல் திருத் துவசமே.<br><br><strong>......... பதவுரை .........</strong><br><br><strong>மகர சலநிதி சுவற</strong> ... மகர மீன்கள் வாழும் கடல் வற்றிப் போகவும்,<br><br><strong>உரகபதி முடி பதற</strong> ... சர்ப்ப ராஜனான ஆதிசேஷனின் ஆயிரம்<br>முடிகளும் பதறவும்,<br><br><strong>மலைகள் கிடுகிடுகிடெனவே</strong> ... மலைகள் கிடு கிடு என நடுங்கவும்,<br><br><strong>மகுட</strong> ... சிகரங்களைக் கொண்ட,<br><br><strong>குட</strong> ... குடம் போன்ற திரட்சி உடைய,<br><br><strong>வட சிகரி</strong> ... மேரு மலையின்,<br><br><strong>முகடு படபடப டென</strong> ... உச்சிகள் படபடென நடுங்கவும்,<br><br><strong>மத கரிகள் உயிர் சிதறவே</strong> ... மத யானைகளின் உயிர் பயத்தால்<br>பிரியவும்,<br><br><strong>ககன முதல்</strong> ... தேவலோகம் முதல்,<br><br><strong>அண்டங்கள் கண்ட துண்டப் பட</strong> ... எல்லா உலகங்களும் துண்டு<br>துண்டாகச் சிதறவும்,<br><br><strong>கர்ச்சித்து இரைத்து அலறியே</strong> ... பெருத்த ஆரவாரம் செய்து,<br><br><strong>காரையாழிந் நகரர்</strong> ... சமுத்திரக் கரையில் உள்ள காரையாழி நகரில்<br>வாழ்ந்த அசுரர்களின்,<br><br><strong>மாரைப் பிளந்து சிறகைக் கொட்டி நின்று ஆடுமாம்</strong> ... மார்பைப்<br>பிளந்து தன்னுடைய சிறகுகளை அடித்துக்கொண்டு களிப்புடன்<br>நடனம் ஆடுமாம்<br><br>(அது எது என வினாவினால்)<br><br><strong>சுக விமலை</strong> ... சுக சொரூபியானவள்,<br><br><strong>அமலை</strong> ... மலமற்றவள்,<br><br><strong>பரை</strong> ... பராசக்தி,<br><br><strong>இமயவரை தரு குமரி</strong> ... இம ராஜன் தந்தருளிய மடந்தை,<br><br><strong>துடி இடை</strong> ... உடுக்கை போன்ற இடுப்யை உடையவள்,<br><br><strong>அனகை</strong> ... பயமற்றவள்,<br><br><strong>அசலை</strong> ... மலை போன்று சலனமில்லாமல் இருப்பவள்,<br><br><strong>சுதன்</strong> ... இப்பேர்ப்பட்ட பார்வதி தேவி தந்த திருக் குமாரன்,<br><br><strong>முருகன்</strong> ... ஞானமும் அறிவும் இளமையும் உடையவன்,<br><br><strong>மதுர மொழி உழை வநிதை</strong> ... தேன் போன்ற இனிய மொழியை<br>பகரும் மான் மகளான வள்ளிப் பிராட்டி,<br><br><strong>இப வநிதை</strong> ... ஐராவதம் வளர்த்த தேவசேனை,<br><br><strong>துணைவன்</strong> ... இவர்களின் துணைவன்,<br><br><strong>எனது இதய நிலையோன்</strong> ... எனது உள்ளத்தில் என்றும் நிலைத்து<br>இருப்பவன்,<br><br><strong>திகுட .. செகக் கண</strong> ... எனும் ஒலியுடன்,<br><br><strong>திரு நடனம் இடு மயிலில்</strong> ... நடனமிடும் மயில் வாகனத்தில்,<br><br><strong>வரு குமரகுருபரன்</strong> ... பவனி வரும் குமரகுரு மூர்த்தியின்<br><br><strong>சேவல் திருத் துவசமே</strong> ... கொடியில் உள்ள சேவலே தான் அது.<br><br><strong>......... விளக்கவுரை .........</strong><br><br>சேவலுக்கு மலைகள் முதல் பிரபஞ்சத்தில் வலுவுள்ள அனைத்தையும்<br>தகர்க்கும் ஆற்றல் உண்டு என்பதை, கந்தர் அலங்காரத்தில் வரும்<br>12 வது பாடலில்,<br><br><strong>சேவல் சிறகடிக் கொள்ளச் சலதிகிழிந்<br>&nbsp;&nbsp;&nbsp;துடைபட்ட தண்ட கடாக முதிர்ந்த துடுபடலம்<br>&nbsp;&nbsp;&nbsp;&nbsp;&nbsp;&nbsp;இடைபட்ட குன்றமு மமேரு வெற்பு மிடிபட்டவே</strong><br><br>... என்கிறார்.<br><br><strong>&nbsp;&nbsp;&nbsp;காரையாழிந் நகரர்</strong><br><br>இலங்கையில் யாழ்ப்பாணத்திற்கு அருகில் உள்ள 'காரை' என்கிற நகரில்<br>பழம் காலத்தில் இராவணனுடைய வம்சத்தினரான அரக்க குலத்தினர்<br>வாழ்ந்து வந்தனர். அவர்கள் அனைவரையும் முருகனுடைய சேவல்<br>அழித்துவிட்டது என்பது இதன் கருத்து. (இந்த வரலாறு எந்தப்<br>புராணத்தில் உள்ளது என்று தெரியவில்லை).<br>",
        "songtitle": "மகரசல நிதிசுவற உரகபதி முட"
    },
    {
        "songid": "sv11",
        "song": "<br>பூவிலியன் வாசவன் முராரிமுநி வோரமரர்<br>&nbsp;&nbsp;&nbsp;பூசனைசெய் வோர்மகிழவே<br><br>பூதரமும் எழுகடலும் ஆடஅமு தூறஅநு<br>&nbsp;&nbsp;&nbsp;போகபதி னாலுலகமும்<br><br>தாவுபுகழ் மீறிட நிசாசரர்கள் மாளவரு<br>&nbsp;&nbsp;&nbsp;தானதவ நூல்தழையவே<br><br>தாள்வலிய தானபல பேய்கள் அஞ்சச் சிறகு<br>&nbsp;&nbsp;&nbsp;கொட்டிக் குரற்பயிலுமாம்<br><br>காவுகனி வாழைபுளி மாவொடுயர் தாழைகமு<br>&nbsp;&nbsp;&nbsp;காடவிகள் பரவுநடனக்<br><br>காரணமெய்ஞ் ஞானபரி சீரணவ ராசனக்<br>&nbsp;&nbsp;&nbsp;கனகமயில் வாகனனடற்<br><br>சேவகன் இராசத இலக்கண உமைக்கொரு<br>&nbsp;&nbsp;&nbsp;சிகாமணி சரோருகமுகச்<br><br>சீதள குமாரகிரு பாகர மனோகரன்<br>&nbsp;&nbsp;&nbsp;சேவற் றிருத் துவசமே.<br><br><strong>......... சொற்பிரிவு .........</strong><br><br>பூவில் அயன் வாசவன் முராரி முநிவோர் அமரர்<br>&nbsp;&nbsp;&nbsp;பூசனை செய்வோர் மகிழவே<br><br>பூதரமும் எழுகடலும் ஆட அமுதூற அநு<br>&nbsp;&nbsp;&nbsp;போக பதினாலு உலகமும்<br><br>தாவு புகழ் மீறிட நிசாசரர்கள் மாள வரு<br>&nbsp;&nbsp;&nbsp;தான தவ நூல் தழையவே<br><br>தாள் வலிய தான பல பேய்கள் அஞ்சச் சிறகு<br>&nbsp;&nbsp;&nbsp;கொட்டிக் குரல் பயிலுமாம்<br><br>காவு கனி வாழை புளி மாவொடு உயர் தாழை கமுகு<br>&nbsp;&nbsp;&nbsp;அடவிகள் பரவு நடனக்<br><br>காரண மெய்ஞ் ஞானபரி சீர் அணவ அர அசனக்<br>&nbsp;&nbsp;&nbsp;கனக மயில் வாகனன் அடல்<br><br>சேவகன் இராசத இலக்கண உமைக்கு ஒரு<br>&nbsp;&nbsp;&nbsp;சிகாமணி சரோருக முகச்<br><br>சீதள குமார கிருபாகர மனோகரன்<br>&nbsp;&nbsp;&nbsp;சேவல் திருத் துவசமே.<br><br><strong>......... பதவுரை .........</strong><br><br><strong>பூவில் அயன்</strong> ... தாமரைப் பூவில் வாசம் செய்யும் பிரம்மன்,<br><br><strong>வாசவன்</strong> ... இந்திரன்,<br><br><strong>முராரி</strong> ... திருமால்,<br><br><strong>முனிவோர்</strong> ... தவம் செய்யும் முனிவோர்கள்,<br><br><strong>அமரர்</strong> ... தேவர்கள்,<br><br><strong>பூசனை செய்வோர்</strong> ... நித்தம் இறைவனை வழிபாடுகள் புரியும்<br>அடியவர்கள்,<br><br><strong>மகிழவே</strong> ... இவர்கள் அனைவரும் மகிழ்ச்சி அடையும்<br>பொருட்டு,<br><br><strong>பூதரமும் எழுகடலும் ஆட</strong> ... மலைகளும் ஏழு கடல்களும்<br>ஆட்டம் காணவும்,<br><br><strong>அமுதூற</strong> ... பூவுலகில் இன்பம் நிறைந்து விளங்கவும்,<br><br><strong>அநுபோக பதினாலு உலகமும்</strong> ... எல்லாவித அநுபோகங்களைத்<br>தரும் பதினான்கு உலகங்களிலும்,<br><br><strong>தாவு புகழ் மீறிட</strong> ... பரந்து கிடக்கும் தனது புகழ் முதன்மையாக<br>விளங்கி நிற்கவும்,<br><br><strong>நிசாசரர் மாள</strong> ... அரக்கர்கள் மடிந்து அழியவும்,<br><br><strong>வரு தான தவ நூல் தழையவே</strong> ... விளங்கும் ஒழுக்க நெறிகளைக்<br>கூறும் தர்ம இலக்கிய நூல்கள் தழைத்து ஓங்கவும்,<br><br><strong>தாள் வலியதான பல பேய்கள் அஞ்ச</strong> ... கெட்ட வலிமை பொருந்திய<br>செயல்களைச் செய்யும் பல பேய்கள் பயந்து ஓடவும்,<br><br><strong>சிறகு கொட்டிக் குரல் பயிலுமாம்</strong> ... தனது சிறகுகளைத் தட்டி<br>அடித்துக்கொண்டு பெரிய கூக்குரல் எழுப்பும்<br><br>(அது எது என வினாவினால்)<br><br><strong>காவு</strong> ... சோலைகள்,<br><br><strong>கனி வாழை</strong> ... நல்ல பழங்களைத் தரும் வாழை மரங்கள்,<br><br><strong>புளி</strong> ... புளிய மரம்,<br><br><strong>மாவொடு</strong> ... மா மரம் இவைகளுடன்,<br><br><strong>உயர் தாழை</strong> ... வானளாவ உயர்ந்த தென்னை மரங்கள்,<br><br><strong>கமுகு</strong> ... பாக்கு மரங்கள் (இவைகளுடன் கூடிய),<br><br><strong>அடவிகள்</strong> ... அடர்ந்த காடுகளில்,<br><br><strong>பரவு நடன</strong> ... பரந்த நடன வகைகளைக் காட்டும்,<br><br><strong>காரண மெய் ஞான பரி</strong> ... முருகன் ஆட்கொண்ட காரணத்தால்<br>மெய் ஞானத்தை அடைந்த வாகனமானதும்,<br><br><strong>சீர் அணவு</strong> ... சிறப்பு மிக்கதும்,<br><br><strong>அர அசன</strong> ... பாம்பை உணவாகக் கொள்வதும் ஆன,<br><br><strong>கனக மயில் வாகனன்</strong> ... செம் பொன் மயிலை வாகனமாகக்<br>கொண்டவன்,<br><br><strong>அடல் சேவகன்</strong> ... வலிமை மிக்க மா வீரன்,<br><br><strong>இரசத இலக்கண</strong> ... இராசத இலட்சணம் பொருந்திய,<br><br><strong>உமைக்கு ஒரு சிகாமணி</strong> ... பார்வதி தேவிக்கு ஒப்பற்ற<br>சிரோ ரத்னம்,<br><br><strong>சரோருக முக</strong> ... தாமரை போன்ற முக அழகு கொண்டவன்,<br><br><strong>சீதள</strong> ... தண்மையான குணாளன்<br><br><strong>குமார</strong> ... என்றும் இளையவன்,<br><br><strong>கிருபாகர</strong> ... கருணைக் கடல்<br><br><strong>மனோகரன்</strong> ... அடியார்கள் மனதில் அனுதினமும் மகிழ்ச்சியைத்<br>தருபவன் (ஆகிய கந்தக் கடவுளின்),<br><br><strong>சேவல் திருத் துவசமே</strong> ... கொடியில் உள்ள சேவலேதான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;காரண மெய் ஞான பரி</strong><br><br>முருகப் பெருமான் சூரபத்மனுக்கு போர்க் களத்தில் தனது விஸ்வ ரூப<br>தரிசனத்தைக் காட்டினதாலும், முன் ஜென்மத்தில் முருகனை அடைய<br>வேண்டும் எனக் கடும் தவம் செய்ததாலும் மயிலாக மாறி மெய்ஞானம்<br>பெற்றான் என்பதையே 'காரண மெய்ஞானம்' எனக் கூறுகிறார்.<br><br><strong>&nbsp;&nbsp;&nbsp;உலகு ஏழும் அதிர அரற்று கோழியும் .. மறவேனே</strong><br><br>... 'கதியை விலக்கு' எனத் தொடங்கும் பழநித் திருப்புகழ்<br><a href=\"/thiru/nnt0128_u.html\" target=\"_self\" class=\"abltn\">(பாடல் 128)</a>.<br>",
        "songtitle": "பூவிலியன் வாசவன் முராரிமு"
    }
]