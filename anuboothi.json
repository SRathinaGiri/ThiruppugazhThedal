[
    {
        "songid": "sn001",
        "song": "<br>பாடல் 1 ... <strong>ஆடும் பரி, வேல்</strong><br><br>ஆடும் பரி, வேல், அணிசேவல் எனப்<br>பாடும் பணியே பணியா அருள்வாய்<br>தேடும் கயமா முகனைச் செருவில்<br>சாடும் தனி யானைச் சகோதரனே.<br><br><strong>......... பதவுரை .........</strong><br><br><strong>தேடும்</strong> ... அக்ரமாக சான்றோர்களை அழிப்பதற்காக தேடுகின்ற,<br><br><strong>கயமாமுகனை</strong> ... கஜமுகாசுரனை,<br><br><strong>செருவில் சாடும்</strong> ... போர் செய்து அழித்த,<br><br><strong>தனியானை</strong> ... ஒப்பற்ற விநாயகப் பெருமானின்,<br><br><strong>சகோதரனே</strong> ... தம்பியே,<br><br><strong>ஆடும் பரி</strong> ... பிரணவ நடனமாடும் மயில்,<br><br><strong>வேல்</strong> ... உன்னுடைய ஞானா சக்தியாகிய வேலாயுதம்,<br><br><strong>அணி சேவல்</strong> ... அடியார்களுக்கு முருகனின் அருளைத் தெரிவிக்கின்ற<br>சேவல் (இவை மூன்றையும்)<br><br><strong>பாடும் பணியே</strong> ... துதித்துப் பாடுகின்ற தொழிலையே<br><br><strong>பணியா அருள்வாய்</strong> ... என்னுடைய கடமையாக நீ அருள வேண்டும்.<br><br><strong>......... விளக்கவுரை .........</strong><br><br>&nbsp;&nbsp;&nbsp;ஆடும் பரி ...<br><br>முருகன் கோவிலில் முதலில் நமக்கு காட்சி கொடுப்பது மயில் வாகனம்.<br>மந்திர நூல்கள் பிரணவத்தில் ஆரம்பமாவது நமது மரபு.<br><br>&nbsp;&nbsp;&nbsp;.. ஓம் ஹரி ஓம் ..<br><br>ஞானசம்பந்தர் தாம் பாடிய தேவாரத்தை தொடங்கும்பொழுது பிரணவத்தை<br>நேரடியாகச் சொல்லாமல் மறைத்து அருளி ஒரு புதிய முறையை<br>கையாண்டுள்ளார். பிரணவ அட்சரமாகிய 'ஓ' காரத்தை தகராகாச<br>குறிப்பாபாகிய 'த' மெய்யோடு சேர்த்து 'தோடுடைய ... ' என ஆரம்பிக்கிறார்.<br>புகலியில் வித்தகர் போல' தானும் பாடவேண்டும் என்ற கொள்கையை<br>அருணகிரியாரும் கடைபிடித்து அதே முறையை பின்பற்றி, தன்னுடைய<br>மந்திர நூலான அநுபூதியின் ஆரம்பத்தில் பிரணவத்தை நேரடியாகக்<br>கூறாமல் நுட்பமாகக் கையாண்டிருக்கிறார். பிரணவத்தின் பகுதிகளான<br>அகர உகர மகாரங்களை 'ஆடும்' என்கிற சொல்லில் வைத்திருக்கும்<br>மதிநுட்பம் வியக்கத்தக்கது. 'பரி' ஏன் போட வேண்டும்? 'ஆடும் மயில்'<br>என்றால் இலக்கண விதிப்படி 'ம' ஓசை கெட்டு 'ஆடு மயில்' என்று<br>ஆகிவிடும். ஆடும் குதிரை என்றாலோ 'ம' விற்கு பதில் 'ங' சப்தம்<br>வந்துவிடும். 'ஆடும் பரி' என்றால் 'ப' காரத்திற்கு முன்பாக 'ம' காரம்<br>நிலைபெற்று, 'அ உ ம்' மூன்றும் திகழ்கின்றன. ஓசையில் 'ஓ' காரத்தைக்<br>குறிப்பது மட்டுமன்றி பொருளிலும் பிரணவம் வருகிறது.<br><br>&nbsp;&nbsp;&nbsp;.. ஆனதனி மந்த்ர ரூபநிலை கொண்டது ஆடு மயில்<br><br>... என்ற 'வாதினை அடர்ந்த' (பாடல் <a class=\"alten\" href=\"/thiru/nnt1318_u.html\">1318</a>) பழமுதிர்ச்சோலை<br>- திருப்புகழைக் கவனிக்கவும். ஒரு காலைத் தூக்கி தோகையை விரித்து<br>ஆடும் மயிலின் தோற்றம் தமிழில் 'ஓ' எழுத்தை நினைவூட்டும். சேவலின்<br>நாதமும் 'ஓ' காரத்தை ஒத்திருக்கிறது. மயில் என்பது பிந்து. சேவல்<br>என்பது நாதம். இவை இரண்டையும் கண்டறிந்து அனுபவிக்க ஞானம்<br>தேவை. வேல் ஞான சொரூபம். ஆதலால் பிரணவத்தின் பொருளை<br>அறியவும் அதன் நாதத்தை சுய அனுபவமாக அனுபவிக்கவும் தனக்கு<br>வரமாகப் பெற அவற்றை எப்போதுமே பாடிக்கொண்டிருப்பதையே பாடும்<br>பணியையே வரமாகக் கேட்கிறார்.<br><br>முருகனாலேயே பிரணவத்தின் பொருளைக் கூறமுடியும். அவனே<br>அதன் உட்பொருளாக இருப்பதை,<br><br>&nbsp;&nbsp;&nbsp;.. ஓங்காரத்துள் உள் ஒளிக்குள்ளே முருகன் உருக்கண்டு<br><br>.. என்ற கந்தர் அலங்காரச் செய்யுளில் பார்க்கலாம். மேலும் அவன் பிரணவ<br>சொரூபியான விநாயகரின் சகோதரன். சான்றோர்களைச் தேடிச் சென்று<br>அவர்களுக்கு பெரும் தீங்கு இழைத்து வந்த கஜமாசுரனை வென்றவர்<br>விநாயகர் என்றும் குறிப்பிடுகிறார்.<br><br>கடைசி இரு வரிகளிலும் காணப்படும் ஒரு நுட்பத்தைக் கவனிக்கவேண்டும்.<br>அழித்தவருக்கும் யானை முகம். அழிக்கப்பட்டவருக்கும் யானை முகம்.<br>இருவருக்கும் உள்ள வேற்றுமை, விநாயகர் ஒளிமயமான குணங்களின்<br>பிம்பம். கயமுகாசுரனோ அனாத்ம விருத்திகளான தாமச குணங்களின்<br>பிம்பம். விநாயகர் கயமாமுகனைக் கொல்லவில்லை என்பதை கவனத்தில்<br>வைத்துக் கொள்ளவேண்டும். அவனுடைய அசுர குணங்களை நீக்கி,<br>தன்னுடைய பாதத் தொண்டனாக மாற்றி, தன் திருவடி நிழலில் மூஞ்சுராக<br>வைத்துள்ளார். ஆகையால் நாமும் அந்தக் கணபதியின் அருளால் பிரபஞ்ச<br>மாயையையும் நம்முடைய அசுர குணங்களையும் மாற்றி, முருகன் அருளால்<br>பிரணவ உபதேசமாகிய ஆத்ம ஞானத்தை பெறவேண்டும் என்பதே இப்<br>பாட்டின் நுண் பொருளாகும்.<br><br><strong>......... குறிப்புக்கள் .........</strong><br><br>1.&nbsp;&nbsp;&nbsp;சேவல் என்ற சொல்லுக்கு 'காவல்' அதாவது துணை என்ற ஒரு<br>பொருளும் உண்டு. 'ஆடும் பரி வேல் அணி சேவல்' என்பதன் நுண்<br>பொருள் 'மயிலும் வேலும் துணை' என்பதே. வேலும் மயிலும் துணை<br>என்பது மகா மந்திரமாகும்.<br><br>2.&nbsp;&nbsp;&nbsp;பரிக்கு ஆடும் பரி என்றும், சேவலுக்கு அணிசேவல் என்று கூறி<br>வேலுக்கு, எந்த அடைமொழியும் கூறாததற்கு என்ன காரணம்? வேல்<br>பரிபூரண ஞானத்தின் வடிவம். அதற்கு எந்த அடை மொழியும்<br>தேவையில்லை என்பது தெரியவருகிறது.<br>",
        "songtitle": "பாடல் 1 ... ஆடும் பரி, வேல்"
    },
    {
        "songid": "sn002",
        "song": "<br>பாடல் 2 ... <strong>உல்லாச, நிராகுல</strong><br><br>உல்லாச, நிராகுல, யோக இதச்<br>சல்லாப, விநோதனும் நீ அலையோ?<br>எல்லாம் அற, என்னை இழந்த நலம்<br>சொல்லாய், முருகா சுரபூ பதியே.<br><br><strong>......... பதவுரை .........</strong><br><br><strong>உல்லாச</strong> ... மங்காத உள்ளக் களிப்பும்,<br><br><strong>நிராகுல</strong> ... துன்பமற்ற நிலையும்,<br><br><strong>யோக</strong> ... யோக சொரூபனும்,<br><br><strong>இத</strong> ... நன்மை பயப்பவனும்,<br><br><strong>சல்லாப விநோதனும்</strong> ... அடியார்களிடம் இனிமையாகவே பேசி<br>திருவிளையாடல் புரிபவனும்,<br><br><strong>நீ அலையோ</strong> ... நீ தானே முருகா,<br><br><strong>எல்லாம் அற</strong> ... உரை அவிழ உணர்வு அவிழ உயிர் அவிழ,<br><br><strong>என்னை இழந்த நலம்</strong> ... நான் எனும் ஜீவ போதம் இழந்து<br>அனுபவிக்கும் பேரின்ப நிலையை,<br><br><strong>சொல்லாய்</strong> ... மற்றவர்களுக்கு நீயே எடுத்துச் சொல்லவேண்டும்.<br><br><strong>......... விளக்கவுரை .........</strong><br><br>சகல பற்றுகளையும் கடந்த நிலையை 'எல்லாம் அற' என்று<br>குறிப்பிடப்படுகிறது. இதில் அகப் பற்று, அதாவது உயிர் மேல்<br>வைத்திருக்கும் பாசம், புறப் பற்று, என்னுடைய இல்லம் 'என்னுடைய<br>குடும்பம்' முதலிய உலக பசு பாச தொந்தங்கள் அடங்கும். இவை<br>நீங்கினவுடன் நான் .. எனது என்னும் ஜீவ போதத்தை இழந்து<br>இறைவனுடன் கலந்து நீவேறெனாதிருக்க நாவேறெனாது இருக்கும்<br>நிலை அடைந்து, ஜீவன் முத்தி நிலை அடையப்பெற்றால் அந்த<br>அனுபவத்தை வாய் விட்டு கூற இயலாது.<br><br>&nbsp;&nbsp;&nbsp;.. வாய் விட்டு பேச ஒண்ணாதது ..<br><br>.. என்கிற 'வாசித்துக் காணொணாதது' (பாடல் <a class=\"alten\" href=\"/thiru/nnt0561_u.html\">561</a>) திருசிராப்பள்ளி<br>- திருப்புகழ் அடியைக் கவனிக்கவும்.<br><br>மற்றுமொரு யோகக் குறிப்பும் இதில் காணலாம். அநுபூதி நிலையை<br>முருகன் அருளால் அடையப்பெற்று மறுபடியும் ஜீவ நிலைக்கு திரும்பி<br>வரும்போது வாய் பேச முடியாது. பேச்சு திரும்புவதற்கு சில நாட்கள்<br>ஆவதை சித்தர்களின் வரலாற்றில் காணலாம். எப்போதும்<br>உள்ளக்களிப்புடன் இருப்பவனும், துன்பம் சிறிதும் இல்லாதவனும்,<br>எல்லாவித பேறுகளையும்பெற்று அவாப்த சமஸ்த காமனாய்<br>இருப்பவனும், அடியார்களுடன் மகிழ்ச்சியுடன் சம்பாஷித்துக்<br>கொண்டிருப்பவனும், பல லீலைகளை புரிபவனும் நீதானே முருகா?<br>ஆதலால் உன் அருளால் எனக்குக் கிடைத்த இந்தப் பேரானந்த<br>நிலையை நீயே அனைவருக்கும் எடுத்துக் கூறவேண்டும்.<br><br>யோக வித என்பதற்கு வேறொரு பொருளும் காணலாம். முருகனுக்கு<br>யோகாச்சார்ய மூர்த்தி என்ற பெயரும் உண்டு.<br><br>&nbsp;&nbsp;&nbsp;.. யோகத் தாறுப தேசத் தேசிக ..<br><br>.. என்கிற 'சேமக் கோமள' (பாடல் <a class=\"alten\" href=\"/thiru/nnt0059_u.html\">59</a>) திருச்செந்தூர்<br>- திருப்புகழ் அடியை நோக்கவும்.<br><br>குண்டலினி யோகத்தில் கூறப்படும் இடைக்கலை சக்தியின் அம்சம்.<br>பிங்கலை சிவ அம்சம். நடுவில் உள்ள சுழுமுனை முருகனின் அம்சம்.<br>இந்த நாடி வழியே மூலக்கனலை செலுத்தும் போது சர்ப்ப வடிவில்<br>இருக்கும்.<br><br>(Serpent Power by Aurthur Avalon .. என்கிற புத்தகத்தைப்<br>பார்க்கவும்).<br><br>குண்டலினியை எழுப்ப மயில் தியானம் மிகவும் உதவும். யோகவித<br>என்கிற சொல்லை யோக + இத என்று பிரித்தால் முருகனின் ஆறு<br>குணங்களும் வெளிப்படும். முதல் பாட்டில் வேலையும், மயிலையும்,<br>சேவலையும் பாடும் சாதனையைக் கூறி, அவைகளை விடாது தான்<br>தியானித்ததால் தனக்குக் கிடைத்த பேரின்பத்தை .. அதாவது ஆத்ம<br>ஞானத்தை இந்தப் பாட்டில் குறிப்பிடுகிறார்.<br><br>இதுவே சாயுச்சிய நிலை. ஆன்மா தன் சொரூபத்தை இழந்து<br>இறைவனின் சொரூபத்தைப்பெற்று .. அதாவது ஜீவன் சிவ<br>சொரூபமாகி அவனைப்போல் உல்லாச நிராகுலன் ஆக<br>இருக்கவேண்டுமானால் நான் .. எனது எனும் அகங்காரம் மமகாரம்<br>ஒழிய வேண்டும். அதற்கும் அவன் அருள் வேண்டும். இந்தப்<br>பேரானந்த நிலையை நாவினால் எடுத்துக் கூற இயலாது. சர்க்கரை<br>என்று சொன்னால் இனிக்காது. அதை சுவைத்தால் மட்டுமே<br>இனிப்பை உணர முடியும். ஆதலால் முருகன் அருளால் நாம்<br>எல்லோரும் வேல், மயில், சேவலைத் தியானித்து இந்தப் பெரு<br>வாழ்வை அனுபவிக்க வேண்டும், என்று அருணை முனிவரின்<br>கருணை உள்ளம் பறை சாற்றுகிறது.<br><br><strong>......... குறிப்புக்கள் .........</strong><br><br>வாக்கு, மனம், காயம் .. இம் மூன்றின் செயலும் அழிந்து, நான்<br>என்னும் ஜீவ போதம் அற்ற நிலை தான் அநுபூதி நிலை என்றால்,<br>நாம் தினமும் அனுபவிக்கும் ஆழ்ந்த தூக்க நிலைதான் அநுபூதியா?<br>என்கிற கேள்வி நம் மனதில் எழும். இல்லை என்கிறார் அருணை<br>மாமுனிவர். வெறும் தூக்க நிலை இல்லை.<br><br>&nbsp;&nbsp;&nbsp;.. உணர்வோடு தூங்குவார்க்கே விளங்கும் அநுபூதி ..<br><br>என்ற அடியைப் பார்க்கவும். அந்த நிலையில்,<br><br>&nbsp;&nbsp;&nbsp;.. நானென்ப தற்றுயிரொ டுனென்ப தற்று<br>&nbsp;&nbsp;&nbsp;வெளி நாதம் பரப்பிரம வொளிமீதே<br>&nbsp;&nbsp;&nbsp;நாதம் சுரப்ப ..<br><br>.. என்பார். ('தேனுந்து முக்கனிகள்' கயிலைமலை திருப்புகழ் - பாடல் <a class=\"alten\" href=\"/thiru/nnt0518_u.html\">518</a>).<br><br>நாம் தூங்கும்போது ஒரு கட்டைக்கும் நமக்கும் வித்தியாசம் கிடையாது.<br>அநுபூதி நிலையில் ஆத்ம போதம் கரைந்து அருட் பெரும் ஜோதியாய்<br>பரமாத்மாக்குள் ஒன்றாகக் கலக்கும் நிலை கிடைக்கும். இதுவே அநுபூதி,<br>பெரு வாழ்வு என்கிற பெயர்களால் சுட்டிக் காட்டப்படுகிறது. இதை ஒரு<br>திருப்புகழில் மிகவும் அருமையாகக் கூறகிறார்.<br><br>&nbsp;&nbsp;&nbsp;தூங்கிய பார்வையொடு தாங்கிய வாயுவொடு<br>&nbsp;&nbsp;&nbsp;தோன்றிய சோதியொடு ...... சிவயோகந்<br><br>&nbsp;&nbsp;&nbsp;தூண்டிய சீவனொடு வேண்டிய காலமொடு<br>&nbsp;&nbsp;&nbsp;சோம்பினில் வாழும்வகை ......<br><br>.. 'சாங்கரி பாடியிட' (பாடல் <a class=\"alten\" href=\"/thiru/nnt1240_u.html\">1240</a>) பொதுப்பாடல்கள் - திருப்புகழ்.<br><br>இந்தப் பேரானந்த நிலையை வாய்விட்டு கூற என்னால்<br>முடியாதாகையினால் சகல கலா வல்லவனாகிய நீயே எல்லோருக்கும்<br>எடுத்துச் சொல்லவேண்டும்.<br>",
        "songtitle": "பாடல் 2 ... உல்லாச, நிராகுல"
    },
    {
        "songid": "sn003",
        "song": "<br>பாடல் 3 ... <strong>வானோ? புனல் பார்</strong><br><br>(ஆறுமுகமான பொருள் எது?)<br><br>வானோ? புனல் பார் கனல் மாருதமோ?<br>ஞானோ தயமோ? நவில் நான் மறையோ?<br>யானோ? மனமோ? எனை ஆண்ட இடம்<br>தானோ? பொருளாவது சண்முகனே.<br><br><strong>......... பதவுரை .........</strong><br><br><strong>சண்முகனே</strong> ... ஆறுமுகக் கடவுளே,<br><br><strong>பொருளாவது</strong> ... நித்தய அழிவில்லாத பொருள் என்பது (எது?)<br><br><strong>வானோ</strong> ... ஆகாயமோ?,<br><br><strong>புனல்</strong> ... தண்ணீரோ?,<br><br><strong>பாரோ</strong> ... நிலமோ?,<br><br><strong>கனலோ</strong> ... நெருப்போ?,<br><br><strong>மாருதமோ</strong> ... காற்றோ?,<br><br><strong>ஞானோதயமோ</strong> ... அறிவு தோன்றும் இடமோ?,<br><br><strong>நவில் நான் மறையோ</strong> ... ஓதப்படும் நான்கு வேதங்களோ?,<br><br><strong>யானோ</strong> ... நான் என்கிற தத்துவமோ?,<br><br><strong>மனமோ</strong> ... மனமோ?,<br><br><strong>எனை ஆண்ட இடம் தானோ</strong> ... என்னை ஆட்கொண்ட இடம் தானோ?<br><br><strong>......... விளக்கவுரை .........</strong><br><br>இந்தப் பாட்டில் பர தத்துவத்தை நிர்ணயம் செய்கிறார். எது மெய்ப்<br>பொருள்? நித்ய வஸ்து எது? என்று நிர்ணயம் செய்யும்போது ஒன்று<br>ஒன்றாக விலக்கி இறுதியில் முருகனே பர தத்துவம் என்று<br>முடிவுகட்டுகிறார். நித்ய வஸ்து என்பது யாது? தனக்கென்று ஆதி<br>அந்தம் இல்லாததாய், யாவற்றிக்கும் ஆதாரமாய் வேதம் கூறுவதுபோல்<br>.. எதினின்றும் இவை எல்லாம் தோன்றினவோ, தோன்றியவை எல்லாம்<br>எதனால் வாழ்கின்றனவோ, முடிவில் யாவும் எதில் ஒடுங்குகின்றனவோ<br>அதுவே நித்ய வஸ்து .. அது எது? வானோ? ஆகாசம் என்பது சூன்யம்.<br>இதுவே பிரபஞ்ச தோற்றத்திற்கும் அழிவிற்கும் காரணம் என்பது<br>சூன்யவாதிகளின் சித்தாந்தம். பானையில் இருக்கும் காற்று, பானை<br>உடைந்தவுடன் வெளிக் காற்றோடு கலந்துவிடுவதுபோல் உடலில்<br>இருக்கும் ஆகாசம் உடல் அழிந்தவுடன் வெளி ஆகாசத்தில் கலந்துவிடும்.<br>இறந்த உடல் மீண்டும் பிறப்பதில்லை என்பது இந்தச் சித்தாந்தம்.<br><br>&nbsp;&nbsp;&nbsp;புனல் பார் கனல் மாருதமோ?<br><br>அடுத்தபடி நிலம், நீர், தீ, காற்று என்ற நான்கு தத்துவங்கள். இவையா<br>நித்தியாம்? இவற்றின் பலவித சேர்க்கையினால்<br><br>&nbsp;&nbsp;&nbsp;\"Permutation and Combination\"<br><br>... ஆனது தானே இந்தப் பிரபஞ்சம். உடம்பு அறிவு எல்லாம் வெறும்<br>தோற்றமே. உடம்புக்கு தனியாக ஆன்மா என்று இல்லை. வினை<br>கிடையாது. வினைக்கு ஈடாக உயிரை உடலோடு கூட்டுவதற்கு கடவுள்<br>என்ற தத்துவம் உண்டு என்பது கட்டுக்கதை. இது சார்வக மதம்.<br><br>&nbsp;&nbsp;&nbsp;ஞானோதயமோ?<br><br>ஞானோதயமோ என்கிற கேள்வியில் பெளத்த மதம் குறிப்பிடப்படுகிறது.<br>ஞானம்தான் ஆன்மா. இந்த ஞானம், ஒவ்வொரு கணமும் தோன்றித்<br>தோன்றி அழியும். முன்பு அழிந்த ஞானத்தின் வாசனை பிற கணத்தில்<br>தோன்றும் ஞானத்தில் தென்படுகிறது. இந்த தொடர்ச்சியின் வாசனை<br>அழிவதே முக்தி.<br><br>&nbsp;&nbsp;&nbsp;நவில் நான் மறையோ?<br><br>நவில் நான் மறையோ என்பதில் 'மீமாம்ச' மதம் குறிப்பிடப்படுகிறது.<br>வேதம் அனாதி. அவற்றில் குறிக்கப்பட்டுள்ள யாகம் யக்யங்களை செய்து<br>வந்தாலே முக்தி கிடைக்கும். இதற்கென்று கடவுள் தேவையில்லை.<br>உலகம் நித்யமானது. வேதத்தில் கரும காண்டமே இதற்கு பிரமாணம்.<br><br>&nbsp;&nbsp;&nbsp;யானோ? மனமோ?<br><br>இத்தனை ஆராய்ச்சிகள் செய்யும் நான் என்பதுதான் நித்ய வஸ்துவா?<br>இது அடுத்த கேள்வி. இது ஆன்ம வாதம். மனமே ஆத்மா. இறைவன்<br>கிடையாது. மூலப் ப்ரகிருதியின் பரிணாமமே இந்தப் பிரபஞ்சம். இதுவே<br>சாங்கிய மதம்.<br><br>&nbsp;&nbsp;&nbsp;எனை ஆண்ட இடம்தானோ?<br><br>கடைசியாக என்னை ஆண்ட இடம்தானோ? என கேட்கிறார். இடம்<br>என்றால் நிலை. ஜீவாத்மாவின் பக்குவ நிலையை அறிந்து, ஆண்டவன்<br>எழுந்தருளி ஆட்கொள்ளும் அந்த கருணை நிலைதான் மெய்த் தத்துவம்<br>என்பதுதான் அருணை முனிவரின் முடிவான துணிவு. 'தானோ' என்கிற<br>பதம் சேர்ந்திருப்பதால் மற்ற எல்லாவற்றையும் விலக்கிவிட்டு இதுவே<br>மெய்ப் பொருள் என்பது அருணகிரியார் சுட்டிக் காட்டும் உண்மை<br>விளக்கம்.<br>",
        "songtitle": "பாடல் 3 ... வானோ? புனல் பார்"
    },
    {
        "songid": "sn004",
        "song": "<br>பாடல் 4 ... <strong>வளைபட்ட கை</strong><br><br>(மனை மக்கள் எனும் மாயை அகல அருள்வாய்)<br><br>வளைபட்ட கைம் மாதொடு, மக்கள் எனும்<br>தளைபட்டு அழியத் தகுமோ? தகுமோ?<br>கிளைபட்டு எழு சூர் உரமும், கிரியும்,<br>தொளைபட்டு உருவத் தொடு வேலவனே.<br><br><strong>......... பதவுரை .........</strong><br><br><strong>கிளை பட்டு எழு</strong> ... சுற்றத்தினர் சூழ போருக்கு எழுந்த,<br><br><strong>சூர் உரமும்</strong> ... சூரபத்மனின் மார்பையும்,<br><br><strong>கிரியும்</strong> ... கிரவுஞ்ச மலையையும்,<br><br><strong>தொளை பட்டு உருவ</strong> ... தொளைத்து ஊடுறுவிப் போகும்படி,<br><br><strong>தொடு வேலவனே</strong> ... தொடுத்த வேலாயுதத்தை உடையவனே,<br><br><strong>வளை பட்ட கை</strong> ... வளையளை அனிந்த கைகளை உடைய<br><br><strong>மாதோடு</strong> ... மனைவியுடன்,<br><br><strong>மக்கள் எனும்</strong> ... மக்களும் (பிற செல்வம், உறவினர்) என்று<br>கூறப்படுகின்ற<br><br><strong>தளை பட்டு அழிய</strong> ... அடியேன் கட்டுண்டு அழிவது,<br><br><strong>தகுமோ தகுமோ</strong> ... முறையோ முறையோ (முறை ஆகாது)<br><br><strong>......... விளக்கவுரை .........</strong><br><br>ஆன்ம விசாரத்திற்கு முதல் எதிரியாக மனைவி மக்களைக் கூறுகிறார்.<br>மனிதன் பல உறவினர்களிடம் பலவிதமாக அன்பு செலுத்துகிறான்.<br>ஆனால் அந்த அன்பு இறைவனிடம் செலுத்தும் அன்பிற்கு<br>இடையூறாக இருக்கக்கூடாது. எதாவது பதில் பிரதிபலனை எதிர்பார்த்து<br>செலுத்தும் அன்பு, பாசம், பற்று எனப்படுகிறது.<br><br>அற வாழ்வில், துணை செய்யும் மனைவி மக்கள் வாய்க்கப்பெற்றால்<br>அது பெரும் பாக்கியமாகும். வளை கைக்கு அணியாக இருப்பதுபோல்,<br>மனைவி இல்வாழ்க்கைக்கு அணியாகத் திகழ வேண்டும். இல்லை<br>எனில் அந்த வளையே தளையாக (விலங்காக) மாறிவிடும். இந்தத் தளை<br>நீங்க, கிளை கிளையாக சுற்றம் சூழ, போருக்கு வந்த சூரனை வேறோடு<br>அழித்த முருகனின் துணையை நாடுகிறார்.<br><br>சூரபத்மன், சிங்கமுகன், தாரகன் ஆகிய மூவரும் முறையே ஆணவ<br>கன்ம மாயா மலங்களின் உருவங்கள். மனைவி மக்கள் என்னும் பந்தமே<br>மும்மதங்களையும் சேர்த்து வைக்கும் இயல்பின. அவர்கள் பேரில்<br>கொண்ட பற்று மாயா சொரூபம். அவர்களை ரட்சித்து காக்கும் முயற்சியே<br>கரும பந்தம். என் மனைவி என் மக்கள் என்கிற இடையறாத எண்ணமே<br>ஆணவம்.<br><br>முருகா நீ என்னைக் காப்பாற்றுவதற்கு கடமைப்பட்டவனாயிற்றே. இப்படி<br>நான் தவிப்பது என் ஆன்மாவின் உண்மை சொரூபத்திற்கு தகாது. அது<br>உன் கருணை திறத்திற்கும் தகாது' என்கிற குறிப்பில் இரண்டு முறை<br>தகுமோ தகுமோ' என்கிறார்.<br>",
        "songtitle": "பாடல் 4 ... வளைபட்ட கை"
    },
    {
        "songid": "sn005",
        "song": "<br>பாடல் 5 ... <strong>மக மாயை</strong><br><br>(மாயை அற)<br><br>மக மாயை களைந்திட வல்ல பிரான்<br>முகம் ஆறும் மொழிந் தொழிந்திலனே<br>அகம் மாடை, மடந்தையர் என்(று) அயரும்<br>சகமாயையுள் நின்று தயங்குவதே.<br><br><strong>......... பதவுரை .........</strong><br><br><strong>மக மாயை</strong> ... வல்லமை மிக்க பெரிய மாயைகளை எல்லாம்,<br><br><strong>களைந்திட வல்ல</strong> ... நீக்க வல்லவராகிய,<br><br><strong>பிரான்</strong> ... உயிர்களைவிட்டு பிரியாதவராகிய முருகப் பிரான்,<br><br><strong>முகம் ஆறும்</strong> ... தன் வாயினால் வழிகளை (உபதேசங்களை),<br><br><strong>மொழிந்தும்</strong> ... தந்து அருளிய போதிலும்,<br><br><strong>அகம்</strong> ... வீடு,<br><br><strong>மாடு</strong> ... பொன் (செல்வம்),<br><br><strong>மடந்தையர் என்று</strong> ... மாதர் என்று இவைகளை சதா நினைத்து,<br><br><strong>அயரும்</strong> ... சோர்வு அடையச் செய்கிற,<br><br><strong>சக மாயை உள் நின்று</strong> ... உலக மாயைக்குள் கிடந்து,<br><br><strong>தயங்குவது ஒழிந்திலனே</strong> ... கலங்குவதை நான் விடவில்லையே.<br><br><strong>......... விளக்கவுரை .........</strong><br><br>இந்தப் பாட்டிற்கு பெரும்பான்மையோர் கூறியிருக்கும் உரைகளை<br>இருவகையாகப் பிரிக்கலாம். இவ்விரு உரைகளும் ஏற்புடையதாக<br>இல்லை.<br><br>முருகன் ஆறு முகங்களுடன் வந்தருளி உபதேசம் செய்தும் நான்<br>உலக மாயையில் நின்று தயங்குகிறேனே என்கிறது ஓர் உரை.<br><br>முருகன் தன்னுடைய திருவாக்கால் ஷடாச்சர உபதேசம் செய்தும்<br>நான் தேற வில்லையே என்கிறது மற்றுமொரு உரை.<br><br>இவ்விரு உரைகளையும் நாம் ஏற்றுக்கொண்டால் முருகனுடைய<br>பரிபூரண குருதத்துவம் குறைந்துவிடும். முருகன் ஆறு<br>திருமுகங்களுடன் எழுந்தருளி ஞானோபதேசம் செய்தும் எனக்கு<br>சம்சார மாயை நீங்கவில்லையே என பொருள் கொண்டால்<br>முருகனின் பரதத்துவத்திற்கு இழுக்கு ஏற்படும்.<br><br>உபதேசம் செய்தவர் எப்படிப்பட்டவர், செய்த உபதேசம்<br>எப்படிப்பட்டது என்பதின் தரமே குறைந்துவிடும். ஆறு என்பதை<br>எண் வரிசை எனக் கொண்டதினால் வந்த குழப்பம் இது.<br><br>தமிழ் செம்மொழியில் ஆறு என்பதற்கு, வழி .. மார்க்கம் என்றும்<br>பொருள். சகலவற்றிக்கும் முதல் காரணமாய் இறைவனின்<br>ஐந்தொழில்களுக்கும் (ஆக்கல், காத்தல் அழித்தல், மறைத்தல்,<br>அருளுதல்) ஏதுவாயிருக்கும் மகமாயை குடிலை, குண்டலிணி,<br>விந்து எனப்படும். இறைவனின் ஆற்றல் அவனுடன் ஒன்றி<br>இருக்கும் வரை அதற்கு சக்தி எனப்படும். பிரிந்து இருக்கும்<br>நிலைதான் மகா மாயை. குயவன் மண்ணைக் கொண்டு<br>சக்கரத்தினால் மட்பாண்டங்களை படைப்பதுபோல் இறைவன்,<br>சக்தி என்கிற சக்கரத்தின் உதவியுடன் மகா மாயை என்கிற<br>மண்ணிலிருந்து பிரபஞ்சத்திலுள்ள சகலவற்றையும்<br>தோற்றுவிக்கிறான். சர்வ சங்கார காலத்தில் பிரபஞ்சம் யாவும்<br>மகா மாயைக்குள் ஒடுங்கும். மாயை சக்தியில் ஒடுங்க, சக்தி<br>இறைவனிடம் ஐக்கியமாகிவிடும்.<br><br>இப்படிப்பட்ட மகா மாயையை அடக்கி ஒடுக்க வல்ல முருகன்<br>தன் வாயால் ஆன்மாக்கள் உய்யும் வழியை 18 வகைகளாக<br>நிர்மாணித்து இருக்கிறான்.<br><br>அவை ...<br><br>&nbsp;&nbsp;&nbsp;வேதங்கள் .. 4,<br>&nbsp;&nbsp;&nbsp;சாத்தரங்கள் .. 6,<br>&nbsp;&nbsp;&nbsp;புராணங்கள் கந்தர்வம் வித்தை .. 8.<br><br>&nbsp;&nbsp;&nbsp;ஆக .. 18.<br><br>இந்த அஷ்டதச வித்தைகளை நமக்காக இறைவன்<br>படைத்திருந்தும் நாம் அவற்றைக் கடைபிடிக்காமல் பிரபஞ்ச<br>மாயையின் சொரூபமான பொன், பெண், மண் என்கிற மோக<br>வலையில் சிக்கி தவிக்கிறோமே என நமக்காக அருணை<br>முனிவர் இரங்குகிறார்.<br>",
        "songtitle": "பாடல் 5 ... மக மாயை"
    },
    {
        "songid": "sn006",
        "song": "<br>பாடல் 6 ... <strong>திணியான மனோ</strong><br><br>(ஆறுமுகன் அடியாரை ஆட்கொள்வான்)<br><br>திணியான மனோ சிலை மீது, உனதாள்<br>அணியார், அரவிந்தம் அரும்பு மதோ?<br>.. பணியா? .. என, வள்ளி பதம் பணியும்<br>தணியா அதிமோக தயா பரனே.<br><br><strong>......... பதவுரை .........</strong><br><br><strong>பணி யா என</strong> ... எனக்கு இடும் கட்டளை எவை என வினவி,<br><br><strong>வள்ளி பதம் பணியும்</strong> ... வள்ளி பிராட்டியின் திருவடிகளை<br>வணங்குகின்ற,<br><br><strong>தணியா</strong> ... குன்றாத,<br><br><strong>அதிமோக</strong> ... மிகுந்த காதல் கொண்டுள்ள,<br><br><strong>தயாபரனே</strong> ... கருணைக் கடவுளே,<br><br><strong>திணி ஆன மனோ சிலை மீது</strong> ... மிகவும் கடினமான<br>மனமாகிய கல்லின் மீது,<br><br><strong>உன தாள்</strong> ... உனது திருவடியான,<br><br><strong>அணியார் அரவிந்தம் அது அரும்புமதோ</strong> ... அழகு மிகுந்த<br>தாமரை மலருவது என்ன ஆச்சரியம்?<br><br><strong>......... விளக்கவுரை .........</strong><br><br>என்ன சேவை செய்ய வேண்டும்? என வினவி வள்ளி பிராட்டியின்<br>திருவடிகளை வணங்கும் குன்றாத பெரும் காதலை உடைய<br>கருணா முர்த்தியே, வலிய மனப் பாறை மீது உனது திருவடித்<br>தாமரை முளைக்குமோ? முளைக்காது என்று பெரும்பான்மையோர்<br>உரை கூறி இருக்கிறார்கள். இப்படிப்பட்ட பாடல்களுக்கு<br>முருகனின் கருணையை வியந்து பாடுவதாக உரை செய்யவேண்டும்.<br><br>பேற்றைத் தவம் சற்றும் இல்லாத என்னுடைய பாறைபோன்ற<br>மனத்தில் உன்னுடைய கருணையினால்தான் உனது திருவடித்<br>தாமரை ஒளி வீசுகிறது. இப்படி ஒரு பெரிய அதிசயம்<br>நடந்துவிட்டதே என்று பெரும் உவகையுடனும் பெருமிதத்தினுடனும்<br>பாடுகிறார் அருணை முனிவர் இந்தப் பாடலை.<br><br><span class=\"emed\">&nbsp;&nbsp;&nbsp;- Kanthar Anubuthi is not a cry of despair<br>&nbsp;&nbsp;&nbsp;But it is a shout of exultation -</span><br><br>கந்தக் கடவுளின் அநுபூதிபெற்று பாடப்பட்ட பாடல்கள் இவைகள்<br>ஆகையினால் இங்கு விரக்திக்கே இடமில்லை. மேலும் 'என்னால்<br>பிறக்கவும்' - (பாடல் <a class=\"alten\" href=\"/thiru/nnt0904_u.html\">904</a>) வயலூர் திருப்புகழில் ..<br><br>&nbsp;&nbsp;&nbsp;.. கல் நார் உரித்த என் மன்னா ..<br><br>.. எனப் பாடும்போதும் இதே பெருள் பொருந்துகிறது. பக்குவப்பட்ட<br>ஆன்மாக்களை தானே வலிய வந்து ஆட்கொள்ளுவதே முருகப்<br>பெருமானின் தனிப் பெரும் கருணை என்பது இறுதி இரு அடிகளில்<br>சுட்டிக் காட்டப்படுகிறது.<br><br>பிரபஞ்ச வாழ்க்கையான தினைப்புனத்தில் பக்திப் பயிரை பாதுகாத்துவந்த<br>பக்குவப்பட்ட ஆன்மாவின் நிலை அறிந்து (பதம் என்றால் பக்குவம்),<br>தானே நேரில் வந்து ஜீவாத்மாவை தன்னுடன் சேர்த்துக் கொண்டதே<br>வள்ளி திருமணத்தின் நுண் பொருள்.<br><br>இரண்டாவது பொருள், இறைவன் தன்னுடைய பிரதி பிம்பமான<br>ஜீவத்மாவை ஆட்கொள்ளுவற்கு எந்த இழி தொழிலானாலும்<br>செய்கிறான். கல்லினாலும் வில்லினாலும் அடி படுகிறான். பக்தன்<br>கொடுத்த எச்சில் மாமிசத்தையும் உண்கிறான். அப்படி இருக்கையில்<br>முருகன் வள்ளியின் பாதங்களைப் பணிவதில் ஆச்சரியம் இல்லை.<br><br>ஐம்புலன்களையும் தனது ஐந்து சகோதரர்களாகக் கொண்ட வள்ளி<br>பிராட்டியின் தவத்திற்கு இணங்கிய கந்தக் கடவுள், தகுதியே இல்லாத<br>என்னையும் ஆட்கொண்டானே. என்னே அவனின் பெருங்கருணை<br>எனப் பெருமிதம் அடைகிறார் நமது பரம குருநாதர்.<br>",
        "songtitle": "பாடல் 6 ... திணியான மனோ"
    },
    {
        "songid": "sn007",
        "song": "<br>பாடல் 7 ... <strong>கெடுவாய் மனனே</strong><br><br>(ஈகையும் தியானமும் நம்மைக் காக்கும்)<br><br>கெடுவாய் மனனே, கதி கேள், கரவாது<br>இடுவாய், வடிவேல் இறைதாள் நினைவாய்<br>சுடுவாய் நெடு வேதனை தூள்படவே<br>விடுவாய் விடுவாய் வினை யாவையுமே.<br><br><strong>......... பதவுரை .........</strong><br><br><strong>மனனே</strong> ... ஏ மனமே,<br><br><strong>கெடுவாய்</strong> ... நீ கெட்டு வீணே ஒழிகின்றாய்,<br><br><strong>கதி கேள்</strong> ... நீ உய்யும் வழியைக் கூறுகின்றேன் கேட்பாயாக,<br><br><strong>கரவாது இடுவாய்</strong> ... இரப்பவர்களுக்கு ஒளிக்காமல் தானம்<br>செய்வாயாக,<br><br><strong>வடிவேல் இறை தாள் நினைவாய்</strong> ... வேலாயுதக்கடவுளின்<br>திருவடிகளைத் தியானிப்பாயாக,<br><br><strong>நெடு வேதனை</strong> ... நீண்ட பிறவித் துன்பத்தை,<br><br><strong>தூள் படவே சுடுவாய்</strong> ... பொடியாக்கி ஞானாக்கினியால்<br>சுட்டு எரிப்பாயாக<br><br><strong>வினையாவையும் விடுவாய் விடுவாய்</strong> ... வினைகள் யாவையும்<br>விட்டு விடுவாய்<br><br><strong>......... விளக்கவுரை .........</strong><br><br>கெட்டுப் போகின்ற மனமே, நீ உய்யும் வகை கேட்பாயாக. ஒளிக்காமல்<br>தானம் செய். வேலாயுதக் கடவுளின் திருவடிகளை தியானி. நீண்ட<br>துன்பங்கள் ஒழியுமாறு எல்லா வினைகளையும் சுட்டு எரிப்பாய்.<br><br>வடமொழி சாத்திரத்தில் பந்தத்தையும் அதை அகற்றும் வழிகளைக்<br>கூறும் இடத்தை சரம சுலோகம் என்பார்கள். அந்த வகையில்<br>அருணகிரியார் கூறும் சரம சுலோகம்தான் இந்த அநுபூதி.<br><br>மாணிக்கவாசகர் இதைக் கூறும்போது,<br><br>&nbsp;&nbsp;&nbsp;.. வாழ்கின்றாய் வாழாத நெஞ்சமே<br>&nbsp;&nbsp;&nbsp;வல் வினைப்பட்டு வாழ்கின்றாய் ஆழாமல்<br>&nbsp;&nbsp;&nbsp;காப்பானை ஏத்தாதே சூழ்கின்றாய் கேடு<br>&nbsp;&nbsp;&nbsp;உனக்குச் சொல்கின்றேன் பலகாலம்<br>&nbsp;&nbsp;&nbsp;வீழ்கின்றாய் நீ அவலக் கடலாய வெள்ளத்தே ..<br><br>இந்த மணிவாசகத்தின் நிழல் இந்த அநுபூதியில் நன்றாக<br>பளிச்சிடுகின்றது.<br><br><strong>வல் வினைப் பட்டு</strong> ... வினை யாவையுமே<br><br><strong>ஆழாமல் காப்பான்</strong> ... வடிவேல் இறை<br><br><strong>சொல்கின்றேன்</strong> ... கதி கேள்<br><br>இந்த திருவாசகத்தில் பாசம் அகலுவதற்கு ஒரு உபாயம் கூறுகிறார்.<br>அது இறைவனை ஏத்துவதே. கீதையிலும் ஸ்ரீ கிருஷ்ண பரமாத்மா<br>சரம சுலோகம் கூறியிருக்கிறார்.<br><br>&nbsp;&nbsp;&nbsp;... சர்வ தர்மான் பரித்யஜ்ய மாம் ஏகம் சரணம்<br>&nbsp;&nbsp;&nbsp;வ்ரஜ அகம் த்வாம் மோட்சயின் மாசுச ...<br><br>இங்கு இரண்டு உபாயங்கள் கூறப்படுகின்றன.<br><br>சர்வ தர்மான் வ்ரஜ .. என்பது விடுவாய் வினையாவையுமே என்றும்,<br><br>மா மேகம் சரணம் வ்ரஜ .. என்பது அநுபூதியில் வடிவேல்<br>இறைதாள் நினைவாய் என்றும் வருகிறது.<br><br>நமது அருணகிரியார் மூன்றாவது உபாயமாக 'கரவாது இடுவாய்'<br>என்கிறார். இது வெறும் தர்ம சிந்தனை மட்டுமன்று. இதில் ஒரு<br>சித்தாந்த கருத்தும் இருக்கிறது. எந்தப் பொருளை பிறருக்கு<br>கொடுத்துவிடுகிறோமோ அக்கணமே அதின்மேல் உள்ள<br>பற்றும் ஒழிந்துவிடும்.<br><br>'விடுவாய் விடுவாய்' என இரு முறை சொல்வதின் கருத்து என்ன<br>வெனில் தீவினைகளைச் செய்யாமல் விட்டுவிடு. நல்வினைகளைச்<br>செய்யும்போது அவற்றின் பலனை எதிர்பார்ப்பதையும் விட்டுவிடு.<br>ஏனெனில் இரும்புச் சங்கிலியானாலும் தங்கச் சங்கிலியானாலும்<br>விலங்கு விலங்கு தான்.<br><br>இப்படி வினைகளை விட்டுவிடுவதினால் நெடு வேதனையாகிய<br>பிறவி நோய் அகலும். கந்தக் கடவுளின் திருவடிகளைத்<br>தியானிப்பதினால் மனம் ஒரு லயத்தை அடையும். அதனால்<br>பிராப்தம் ஒழிந்து விடும்.<br><br>தானம் செய்யும்பொழுது அகங்காரம் வராமல் இருக்க முருகப்<br>பெருமானின் தியானம் மிகவும் உதவும்.<br><br>&nbsp;&nbsp;&nbsp;வையிற் கதிர்வடி வேலோனை வாழ்த்தி<br>&nbsp;&nbsp;&nbsp;வறிஞர்க்கென்றும் நெய்யிற் பிளவள<br>&nbsp;&nbsp;&nbsp;வேனும் பகிர்மின்கள் ..<br><br>... என்கிற (18 ம்) கந்தர் அலங்காரத்தைக் கவனிக்கவும். நம்மிடம் வரும்<br>எளியவர்களை முருகனின் சொரூபமாகவே கருதவேண்டும். நமக்கு<br>எல்லாம் கொடுத்த முருகன், நம்மிடமே திருப்பி வந்து அவைகளைக்<br>கேட்கிறான் என்கிற மனோபாவத்துடன் தான தர்மங்கள் செய்தால்<br>எந்த வினையும் நம்மைக் கட்டுப்படுத்தாது.<br>",
        "songtitle": "பாடல் 7 ... கெடுவாய் மனனே"
    },
    {
        "songid": "sn008",
        "song": "<br>பாடல் 8 ... <strong>அமரும் பதி</strong><br><br>(மயக்கம் தீர்ப்பான் முருகன்)<br><br>அமரும் பதி, கேள், அகம் ஆம் எனும் இப்<br>பிமரம் கெட மெய்ப் பொருள் பேசியவா<br>குமரன் கிரிராச குமாரி மகன்<br>சமரம் பெரு தானவ நாசகனே.<br><br><strong>......... பதவுரை .........</strong><br><br><strong>குமரன்</strong> ... குமாரக் கடவுள்,<br><br><strong>கிரி ராச குமாரி மகன்</strong> ... மலை அரசனது மகளான பார்வதியின்<br>புதல்வன்,<br><br><strong>சமரம் பொரு தானவ நாசகனே</strong> ... போருக்கு வந்த சூரர்களை<br>அழித்தவன்,<br><br><strong>அமரும் பதி</strong> ... நான் பிறந்த ஊர்,<br><br><strong>கேள்</strong> ... உறவினர்கள்,<br><br><strong>அகம் ஆம்</strong> ... நான் தான் எனப்படும்,<br><br><strong>இப் பிரமம் கெட</strong> ... இந்த மயக்க அறிவு, பிரமை கெட்டு ஒழிய,<br><br><strong>மெய்ப் பொருள் பேசியவா</strong> ... மெய்ப் பொருள் பேசியது என்ன<br>ஆச்சரியம்.<br><br><strong>......... விளக்கவுரை .........</strong><br><br>ஆறாவது பாட்டிற்கும் இப் பாட்டிற்கும் தொடர்பு உண்டு. நாம்<br>உய்வதற்காக முருகன் பதினெட்டு சாத்திரங்களை அருளி<br>இருந்தும் அவைகளைப் பயன்படுத்தாமல் இருந்த தனக்கும்<br>குருநாதராய் உபதேசம் செய்ததால் ஜெக மாயை அகன்று<br>போனதைக் கூறுகிறார்.<br><br>தாம் வசிக்கும் ஊர், சுற்றம், சரீரம், இல்லம் என்கிற பிரமை ஒழிய<br>மெய்ப் பொருளை உபதேசித்த ஆச்சரியத்தை என் சொல்வேன்<br>என்கிறார். உபதேசம் செய்த குருநாதரோ என்றும் இளையோன்,<br>அழிவில்லாதவர். ஊர், உற்றார், சரீரம் போன்றவைகள் சாஸ்வதம்<br>இல்லை. நிலையான தன்மை உடையவராலேயே நிலையான<br>பொருளை உணர்த்த முடியும். குமரன் என்ற வார்த்தைக்கு<br>எப்பொழுதும் நிலையானவன் எனக் கூறப்படும். அருவப் பொருள்<br>உருவமாக வந்தால்தான் உபதேசம் செய்யமுடியும். ஆதலால்<br>பார்வதியின் மைந்தனே என்கிறார்.<br><br>மும்மலச் சொரூபமான சூரனை அழித்தவனே நமது மலங்களையும்<br>அழிக்க வல்லவன். ஆக தானே மெய்ப்பொருளாக இருப்பவரும்,<br>கருணையினால் உருவத் திருமேனிகொண்டவரும், மும்மதச்<br>சூரனை அழித்தவருமாகிய முருகன் தனக்கு உபதேசித்து<br>அருளியதால் தன்னைப் பற்றி இருந்த ஊர், சுற்றம், சரீரம் என்கிற<br>மாயை தெளியப்பெற்றேன்.<br><br>இது விந்தையே. ஏனெனில் அநாதியான ஆன்மாவைப் பற்றி<br>இருக்கும் மாயை ஒழிவதென்றால் அது சொல்லொணாத<br>ஆச்சரியமல்லவா. செம்பில் இயல்பாக இருக்கும் களிம்பு தானாக<br>நீங்குவது அது மாதிரியான வியப்பான சம்பவம் இது.<br>",
        "songtitle": "பாடல் 8 ... அமரும் பதி"
    },
    {
        "songid": "sn009",
        "song": "<br>பாடல் 9 ... <strong>மட்டூர் குழல்</strong><br><br>(மங்கையர் மையல் தூரத்தேக)<br><br>மட்டூர் குழல் மங்கையர் மையல் வலைப்<br>பட்டு, ஊசல்படும் பரிசு என்று ஒழிவேன்?<br>தட்டு ஊடு அற வேல் சயிலத்து எறியும்<br>நிட்டூர நிராகுல, நிர்பயனே.<br><br><strong>......... பதவுரை .........</strong><br><br><strong>சயிலத்து</strong> ... கிரவுஞ்ச கிரியின் மீது,<br><br><strong>தட்டு ஊடு அற</strong> ... தடைகள் இன்றி ஊடுறுவிச் செல்லும்படி<br><br><strong>வேல் எறியும்</strong> ... வேலாயுத்தை ஏவி,<br><br><strong>நிட்டூர</strong> ... அழித்தவனே,<br><br><strong>நிராகுல</strong> ... துன்பம் இல்லாதவனே,<br><br><strong>நிர்பயனே</strong> ... பயமற்றவனே,<br><br><strong>மட்டு ஊர் குழல்</strong> ... தேன் சிந்தும் மலர்கள் அணிந்த கூந்தலை உடைய,<br><br><strong>மங்கையர்</strong> ... பெண்களது,<br><br><strong>மையல் வலை பட்டு</strong> ... மோக வலையில் அகப்பட்டு,<br><br><strong>ஊசல் படும் பரிசு</strong> ... ஊஞ்சல் ஆடுவதுபோல் உள்ளம் ஆடுகின்ற<br>தன்மையை,<br><br><strong>என்று ஒழிவேன்</strong> ... எப்போது நீங்கப் பெறுவேன்?<br><br><strong>......... பொழிப்புரை .........</strong><br><br>இடையில் தோன்றிய தடைகள் நீங்க கிரவுஞ்ச மலை மீது ஐவேலை<br>ஏவி அழித்தவனே. கோபக்காரனே, என்றும் துன்பமும் பயமும்<br>அற்றவனே, தேன் சிந்தும் மலர்கள் அணிந்த பெண்களின் மீது உள்ள<br>ஆசை என்னும் வலையில் சிக்கி ஊஞ்சல் போல் அலையும் இயல்பை<br>என்று விடப் பெறுவேன்?<br><br><strong>......... விளக்கவுரை .........</strong><br><br>சூர சம்காரமாகிய மும்மல நாசத்தற்கு முன் மாயா சொரூபமாகிய<br>கிரவுஞ்சம் அழிபட்டது. அதுபோல் ஆன்ம முன்னேற்றத்திற்கு<br>தடையாக இருக்கும் மங்கையர் காதல் அழிய முருகப் பெருமானின்<br>அருளை வேண்டுகிறார் நம் அருணை முனிவர்.<br><br>ஊஞ்சல் என ஒப்பிடும் போதும் ஓர் நயம் உள்ளது. ஊஞ்சல் எப்படி<br>முன்னும் பின்னும் ஆடுகிறதோ அதுபோல் சிற்றின்ப வலையில்<br>சிக்கின ஒருவன் நல்ல காரியங்கள் செய்ய எண்ணுவான். ஆனால்<br>மாதர் ஆசையாகிய சங்கிலி அவனை பின்னுக்கு இழுத்துவிடும்.<br>வாழ் நாள் முழுவதும் இப்படியே ஊஞ்சல்போல முன்னும் பின்னும்<br>ஊசல் ஆடுவான். இந்த ஆட்டம் எப்போது நிற்கும்? ஊஞ்சலின்<br>சங்கிலி அறுந்துபோனால் இந்த ஆட்டம் நின்றுவிடும்.<br><br>முருகனுடைய அருளினால் ஆசைச் சங்கிலி அறுந்துபோனால்<br>நம்முடைய இந்த ஊஞ்சல் ஆட்டமும் ஒழிந்து போகும்.<br><br><strong>......... குறிப்புக்கள் .........</strong><br><br>அருணகிரியார் முருகனுடைய உபதேசம்பெற்ற பிறகு இவ்வாறு<br>மாதர் வலையில் அவஸ்தைப்பட்டார் என்று நினைக்கக் கூடாது.<br>நம்மைப் போன்றவர்களுக்காக பாடின பாட்டு இது. 29 வது கந்தர்<br>அலங்காரத்திலும்,<br><br>&nbsp;&nbsp;&nbsp;.. கடத்திற் குறத்தி பிரானரு ளாற்கலங் காதசித்தத்<br>&nbsp;&nbsp;&nbsp;திடத்திற் புணையென யான்கடந் தேன்சித்ர மாதரல்குற்<br>&nbsp;&nbsp;&nbsp;படத்திற் கழுத்திற் பழுத்தசெவ் வாயிற் பணையிலுந்தித்<br>&nbsp;&nbsp;&nbsp;தடத்திற் றனத்திற் கிடக்கும்செங் காம சமுத்திரமே ..<br><br>என திட்டவட்டமாக கூறுகிறார். ஆனாலும் பல்வேறு பாடல்களில்<br>மாதர் மயக்கத்தைத் தவிர்த்தருள் என வேண்டுகிறார். முதலில்<br>சொன்னது சுய அனுபவம். பின்னால் சொன்னது உலகோர் மேல்<br>உள்ள கருணையால் பாடியது. அதுபோல்தான் இந்த அநுபூதியும்.<br>",
        "songtitle": "பாடல் 9 ... மட்டூர் குழல்"
    },
    {
        "songid": "sn010",
        "song": "<br>பாடல் 10 ... <strong>கார் மா மிசை</strong><br><br>(காலன் அணுகாமல் காத்திடுவான் கந்தன்)<br><br>கார் மா மிசை காலன் வரில், கலபத்<br>தேர்மா மிசை வந்து, எதிரப் படுவாய்<br>தார் மார்ப, வலாரி தலாரி எனும்<br>சூர்மா மடியத் தொடுவே லவனே.<br><br><strong>......... பதவுரை .........</strong><br><br><strong>தார் மார்ப</strong> ... மலர் மாலையணிந்த திரு மார்பினரே,<br><br><strong>வலாரி தலாரி எனும்</strong> ... வலன் என்ற அசுரனை அழித்த<br>இந்திரனுடைய பொன்னுலகை அழித்த,<br><br><strong>சூர் மா மடிய தொடு</strong> ... சூரனாகிய மாமரம் அழியும்படி<br>செலுத்திய,<br><br><strong>வேலவனே</strong> ... வேலாயுதக் கடவுளே,<br><br><strong>கார் மா மிசை</strong> ... கரிய எருமையின் மீது,<br><br><strong>காலன் வரில்</strong> ... காலன் வரும்போது,<br><br><strong>கலபத்து ஏர் மா மிவை வந்து</strong> ... அழகிய தோகையை உடைய<br>மயில் வாகனத்தில் எழுந்தருளி,<br><br><strong>எதிரப் படுவாய்</strong> ... அடியேன் எதிரே வந்தருள்வீராக<br><br><strong>......... பொழிப்புரை .........</strong><br><br>மாலை திகழும் திரு மார்பை உடையவனே, வலன் என்கிற அசுரனை<br>ஜெயித்து, இந்திரனின் வாசஸ்தலமாகிய அமராவதிக்கு பகைவனாகிய<br>சூரபத்மா என்கிற மா மரம் அழிந்துபோக வேலைப் பிரயோகித்தவனே,<br>கரிய நிறத்தை உடைய எருமை வாகனத்தில் ஏறிவரும் எமன் எனது<br>உயிரைக் கொள்ளை கொள்ள வந்தால் அக்கணமே தோகையை<br>உடைய அழகிய குதிரையாகிய மயில் வாகனத்தில் வந்து தோன்றி<br>அருள வேண்டும்.<br><br><strong>......... விளக்கவுரை .........</strong><br><br>மனிதனின் நோய்களான வறுமை, பகை ஆகியவற்றால் வரும்<br>துன்பங்களைவிட மரணத்தால் வரும் துன்பமே பெரிது. மற்ற<br>துன்பங்களுக்கு அவைகள் ஏற்பட்ட பிறகு அவைகளுக்கான<br>மருந்துகளை தேடிக் கொள்ளலாம். ஆனால் மரண துன்பத்திற்கு<br>இப்போதே மருந்தை சம்பாதித்து வைத்துக்கோள்ள வேண்டும்.<br>இறைவனுடைய திருவருளே மரண துன்பத்திற்கு ஏற்ற மருந்து.<br>காலன் வராமல் இருக்க வேலனின் துணை வேண்டும். காலன்<br>கரி நிறம் கொண்டவன். அச்சமூட்டும் உருவத்தை உடையவன்.<br>காலத்தைக் கணக்கெடுப்பவன். வேலனோ செம்மேனியன்.<br>மனத்தைக் கொள்ளை கொள்ளும் உருவினன். காலத்தற்கு<br>அப்பாற்பட்டவன். காலனின் வாகனம் எருமை. அது விகாரமான<br>தோற்றமுடையது. ஆனால் மயிலோ பசுமை நிறமுடையது. சூர<br>சம்காரத்தின் மூலம் அடியார்களை கந்தக் கடவுள் காப்பாற்றுவான்<br>என்பதை நினைவூட்டுகிறார்.<br><br>இழந்துபோன சாம்ராஜ்யத்தை இந்திரனுக்கு மீட்டு கொடுத்ததுபோல<br>ஜீவான்மாக்கள் இழந்த ஆன்மீக சாம்ராஜ்யத்தை முருகன் மீட்டுக்<br>கொடுத்து ரட்சிப்பார். அப்படி கொடுத்து ஜீவாத்மாக்களை தன்னுடன்<br>சேர்த்துக் கொள்வான் என்பதற்கு அறிகுறியாக காதல் மாலையை<br>அணிந்திருக்கிறான்.<br><br><strong>......... குறிப்புக்கள் .........</strong><br><br>1.&nbsp;&nbsp;&nbsp;மயில் என்பதற்கு, முதல் பாட்டிலியே, பிரணவ சொரூபம் என<br>&nbsp;&nbsp;&nbsp;பார்த்தோம். வேறொரு அருமையான பொருளும் இருக்கிறது.<br><br>&nbsp;&nbsp;&nbsp;.. ஓம் சுத்த சித்த சொரூப மயூர அதிஷ்டானாய நமஹ ..<br><br>&nbsp;&nbsp;&nbsp;என முருகனின் ஒரு நாமம் பேசுகிறது. அதாவது மலங்கள்<br>&nbsp;&nbsp;&nbsp;நீங்கப்பெற்ற தூய சித்தமாகிய மயிலை தனது இருப்பிடமாகக்<br>&nbsp;&nbsp;&nbsp;கொண்டவனுக்கு நமஸ்காரம் என்பதுதான் இதன் பொருள்.<br><br>2.&nbsp;&nbsp;&nbsp;இந்த அநுபூதி நாள் பூராவும் ஜெபிக்கப்பட வேண்டிய பாடலில்<br>&nbsp;&nbsp;&nbsp;ஒன்றாகும். அப்படி செய்து வந்த ஒரு அடியாருக்கு அவருடைய<br>&nbsp;&nbsp;&nbsp;அந்திம காலத்தில் முருகன் அருளிய அற்புத நிகழ்ச்சியை ஒரு<br>&nbsp;&nbsp;&nbsp;சிறந்த அநுபூதி வித்தகரான திண்டுக்கல் சண்முகநாத பிள்ளை<br>&nbsp;&nbsp;&nbsp;அவர்கள் குறிப்பிடுகிறார்.<br>",
        "songtitle": "பாடல் 10 ... கார் மா மிசை"
    },
    {
        "songid": "sn011",
        "song": "<br>பாடல் 11 ... <strong>கூகா என என் கிளை</strong><br><br>(உறவினர் அழப் போகா வகை உபதேசம் பெற்றது)<br><br>கூகா என என் கிளை கூடி அழப்<br>போகா வகை, மெய்ப்பொருள் பேசியவா<br>நாகாசல வேலவ நாலு கவித்<br>தியாகா சுரலோக சிகாமணியே.<br><br><strong>......... பதவுரை .........</strong><br><br><strong>நாகாசல</strong> ... திருச்செங்கோட்டு மலையில் எழுந்தருளியவரே,<br><br><strong>வேலவ</strong> ... வேலாயுதக் கடவுளே,<br><br><strong>நாலு கவி த்யாகா</strong> ... நாலு விதக் கவிகளை பாடும் திறமையைத்<br>தந்தவரே,<br><br><strong>சுரலோக சிகாணியே</strong> ... தேவலோகத்திற்கு சிகாமணியாக<br>விளங்குபவரே,<br><br><strong>என் கிளை கூடி</strong> ... என் சுற்றத்தார் ஒன்று கூடி,<br><br><strong>கூகா என அழ</strong> ... கூகா என ஓலமிட்டு அழும்படிக்கு,<br><br><strong>போகா வகை</strong> ... இறந்து போகாத வண்ணம்,<br><br><strong>மெய்ப் பொருள் போசியவா</strong> ... உண்மையான பொருளை<br>அடியேனுக்கு உபதேசித்த அற்புதந்தான் என்னே<br><br><strong>......... பொழிப்புரை .........</strong><br><br>செங்கோட்டு வேலவனே, கவிபாடும் திறமையை எனக்கு அளித்தவனே,<br>தேவ லோகத்தின் மணியானவனே, நான் இந்த உடலை விடும் போது<br>என் சுற்றத்தார்கள் அனைவரும் கூடி, நான் மரண யாத்திரைக்கு போகும்<br>இந்த அவல நிலை மாறும்படி எனக்கு உண்மைப் பொருளை<br>உபதேசித்தது என்ன அதிசயம்.<br><br><strong>......... விளக்கவுரை .........</strong><br><br>முன் பாட்டில் தான் இறக்கும் தருவாயில், 'முருகா நீ மயில் மீது வர<br>வேண்டும்' என்று பிரார்த்தித்தார். இந்தப் பாட்டில் நான் இறப்பை ஒழித்து<br>விட்டதாக களி நடனம் புரிகிறார்.<br><br>அநுபூதி நூலில் மற்ற தலங்களைக் குறிக்காமல், நாகாசலமாகிய<br>திருச்செங்கோட்டை மட்டும் பாடுவதற்கு ஒரு விசேஷ குறிப்பும் உண்டு.<br>தெய்வத் திருமலை எனத் தொடங்கும் கந்தர் அலங்காரத்தில், 'இந்த<br>உடம்பு மறைவதன் முன், செங்கோட்டு வேலவனே, என்னை<br>ஆட்கொண்டு அருளவேண்டும். அப்படிச் செய்தால் உன்னை நான்<br>மறவேன்' என விண்ணப்பிததார். அடியார்கள் இச்சையை<br>நிறைவேற்றுவதையே பணியாகக் கொண்ட முருகன், அருணகிரியாரின்<br>முன் தோன்றி உபதேசம் செய்தார். அந்த நன்றி மறக்காமல் இது<br>மாதிரி குறிப்பிடுகிறார்.<br><br>மானுட உடம்பை விட்டு கிளி ரூபம் எடுத்தார் என்கிற செவி செய்தியை<br>இங்கு நினைத்து, முருகன் உபதேசித்தவுடன் மானுட உடம்பு மாறி,<br>திவ்ய தேகம் பெற்றார் என பொருள் கொள்ள வேண்டும்.<br><br>&nbsp;&nbsp;&nbsp;.. கரண மாய்த்து என் மரண மாற்றிய<br>&nbsp;&nbsp;&nbsp;கருணை வார்த்தை ..<br><br>... என்பதுதான் மெய்ப் பொருள். 'நாலுகவித் தியாக' என்பதற்கு<br>சாதாரணப் பொருள் ஆசு, மதுரம், சித்திரம், வித்தாரம் .. எனப்படும்<br>நான்கு வித கவித் திறமையை அருளியதோடு, நான்கு வேதங்களின்<br>மெய்ப்பொருளை நாகாசலத்தில் முருகன் அருணகிரியாருக்கு<br>உபதேசித்தான் என்பதை 'பத்தர் கணப்ரிய' என்ற 'திருச்செங்கோடு'<br>திருப்புகழில்,<br><br>&nbsp;&nbsp;&nbsp;.. தத்துவ தர்ப்பர முற்றும் உணர்த்திய<br>&nbsp;&nbsp;&nbsp;சர்ப்பகிரிச்சுரர் பெருமாளே ..<br><br>... என்று குறிப்பிடுகிறார். திருப்புகழ் - பாடல் <a class=\"alten\" href=\"/thiru/nnt0602_u.html\">602</a>.<br>",
        "songtitle": "பாடல் 11 ... கூகா என என் கிளை"
    },
    {
        "songid": "sn012",
        "song": "<br>பாடல் 12 ... <strong>செம்மான் மகளை</strong><br><br>(சும்மா இரு சொல் அற)<br><br>செம்மான் மகளைத் திருடும் திருடன்<br>பெம்மான் முருகன், பிறவான், இறவான்<br>.. சும்மா இரு, சொல் அற .. என்றலுமே<br>அம்மா பொருள் ஒன்றும் அறிந்திலனே.<br><br><strong>......... பதவுரை .........</strong><br><br><strong>செம் மான்</strong> ... செவ்விய மானின் புதல்வியாகிய வள்ளியம்மையாரை,<br><br><strong>திருடும் திருடன்</strong> ... வள்ளி புனத்தில் இருந்து கவர்ந்து சென்ற<br>கள்வனும்,<br><br><strong>பெம்மான்</strong> ... மிகப் பெரியவனும்,<br><br><strong>பிறவான் இறவான்</strong> ... பிறப்பும் இறப்பும் இல்லாதவனும்<br>ஆகிய முருகன்,<br><br><strong>சொல் அற சும்மா இரு</strong> ... சொல் ஒழித்து மெய்ஞான உணர்வு<br>பெற்று மோன நிலை அடைந்து இருப்பாய்,<br><br><strong>என்றலும்</strong> ... என்று உபதேசித்தவுடன்,<br><br><strong>பொருள் ஒன்றும் அறிந்திலனே</strong> ... அவனை அன்றி வேறு ஒரு<br>உலகம் ஒன்றையும் அறியாது நின்றேன்,<br><br><strong>அம்மா</strong> ... இது என்ன ஆச்சரியம்.<br><br><strong>......... பொழிப்புரை .........</strong><br><br>சிவந்த மானின் (சிறந்த திருமாலின்) குமாரியாகிய வள்ளி பிராட்டியை<br>அவளுடைய சுற்றத்தார்கள் அறியாமலேயே கவர்ந்து சென்ற கள்வன்,<br>மிகப் பெரியவன், வாடாத மணமும், குன்றாத இளமையும், அழியாத<br>அழகும், தெய்வீகத் தன்மையும் பொருந்தி, ஆதியும் அந்தமும் அற்ற<br>முருகன் என்னிடம்,<br><br>&nbsp;&nbsp;&nbsp;.. உரை ஒழித்து சும்மா இரு ..<br><br>... என உபதேசித்த மாத்திரத்தில் என்ன ஆச்சரியம். (அ + மா ... அந்த<br>மாப் பொருள்) அந்த பெரிய பொருளை நான் அறியவில்லையே என்பது<br>இவர்கள் கூற்று. பாடலின் மெய்ப்பொருளை அறியாமலேயே<br>சொல்லியதாகும் அது இது என்ற சுட்டுணர்வும் பேத உணர்வும் போய்,<br>யாவற்றையும் அவனாகவே பார்ப்பது அன்றி வேறு எந்த நன்மையையும்<br>நான் அறியவில்லை.<br><br><strong>......... விளக்கவுரை .........</strong><br><br>இப்பாடலில் வேத நுட்பங்கள் எடுத்தாளப்பட்டுள்ளதை,<br><br>பெம்மான் ... மகதே மகியான் பிறவான் ... அஜரம்<br><br>வள்ளியாகிய பக்குவப்பட்ட ஜீவனை, ஐம்புலன்களாகயே<br>சகோதரர்களுக்கும், மனமாகிய தந்தைக்கும் தெரியாமல் அவள்<br>உள்ளத்தைக் கவர்ந்த கள்வன். அவன் உபதேசித்த, 'சும்மா இரு சொல்<br>அற' என்கிற சொல்லில் இரண்டு கருத்துக்கள் அடங்கி உள்ளன.<br>வெறும் மவுன விரதம் இங்கு கூறப்படவில்லை. சீர்பாத வகுப்பில்<br>கூறப்பட்டதுபோல்,<br><br>&nbsp;&nbsp;&nbsp;.. உரையவிழ வுணர்வவிழ வுளமவிழ வுயிரவிழ<br>&nbsp;&nbsp;&nbsp;வுளபடியை யுணருமவ ரநுபூதி ..<br><br>... என்று கூறப்படும் நிலையே அதுவாகும்.<br><br>விருப்பு வெறுப்பு, இன்பம் துன்பம், இருள் ஒளி என்ற 'துவத்துவ'<br>உணர்ச்சிகளின் நடுநிலை. இது நிர்விகல்ப்ப சமாதி நிலையில்<br>கொண்டுவிடும். இவர்கள் பார்க்கும் இடமெல்லாம் பரம் பொருளை<br>அன்றி வேறு ஒன்றையும் காணார். உணரவும் மாட்டார். இதையே<br>கீதையில்,<br><br>&nbsp;&nbsp;&nbsp;.. எல்லாப் பொருள்களிலும் தன்னையும் தன்னிடத்தில்<br>&nbsp;&nbsp;&nbsp;எல்லாவற்றையும் எவன் பார்க்கிறானோ அவனே யோகி ..<br><br>இப்படி சும்மா இருக்கும் சுகத்தை வாய்விட்டு விவரிக்க முடியாது.<br>இதை வேதம் கூறும்போது,<br><br>&nbsp;&nbsp;&nbsp;'யாதோ வாசோ நிவர்த்தநததே அப்ராப்ய மனஸ சுக'<br><br>... நமது சாத்திரங்கள் எல்லாமே இறைவனை திருடனாக<br>வர்ணிக்கின்றன. ஸ்ரீருத்ரத்தில்,<br><br>&nbsp;&nbsp;&nbsp;'தங்கானுமங பததே நமஹ'<br><br>... என்ற வார்த்தை வெளிவருகிறது. அதாவது திருட தலைவனுக்கு<br>நமஸ்காரம் என்பது இதன் பொருள். ஞானசம்பந்தர் தனது<br>தேவாரத்தின் முதல் பாட்டில் சிவபெருமானை 'தனது உள்ளங் கவர்<br>கள்வன்' என்கிறார். சாமான்யத் திருடன் நாம் தூங்கும் போதும்,<br>கவனக்குறைவாக இருக்கும்போதும் திருடுவான். இவனோ ஐம்புலங்களும்,<br>மனம், புத்தி, சித்தம், அகங்காரம் விழித்துக் கொண்டிருக்கும்போதே<br>திருடுகிறான். சாதாரணத் திருடன் திருடினவுடன் அடுத்த நிமிடமே<br>அந்த இடத்தை விட்டு ஓடிவிடுவான். இவனோ திருடின இடத்திலே<br>ஒளிந்து கொண்டிருக்கிறான். இதை 'கறை இலங்கும்' - காஞ்சித்<br>திருப்புகழில் அருணகிரியார் அழகாக குறிப்பிடுகிறார்.<br><br>&nbsp;&nbsp;&nbsp;.. சித்தத்திற்குள் ஒளிக்கும் கரவடன் .. (திருப்புகழ் <a class=\"alten\" href=\"/thiru/nnt0315_u.html\">315</a>).<br><br>அந்தத் திருடனால் நமக்கு நஷ்டம். ஆனால் இந்தத் திருடனால்<br>நமக்கு மகத்தான ஆன்மீக லாபமே.<br>",
        "songtitle": "பாடல் 12 ... செம்மான் மகளை"
    },
    {
        "songid": "sn013",
        "song": "<br>பாடல் 13 ... <strong>முருகன், தனிவேல்</strong><br><br>(முருகனின் அருளைக் கொண்டு மட்டுமே அவனை அறிய முடியும்)<br><br>.. முருகன், தனிவேல் முனி, நம் குரு .. என்று<br>அருள் கொண்டு அறியார் அறியும் தரமோ<br>உரு அன்று, அரு அன்று, உளது அன்று, இலது அன்று,<br>இருள் அன்று, ஒளி அன்று என நின்றதுவே.<br><br><strong>......... பதவுரை .........</strong><br><br><strong>உரு அன்று</strong> ... உருவப் பொருளும் அன்று,<br><br><strong>அரு அன்று</strong> ... அருவப் பொருளும் அன்று,<br><br><strong>உளது அன்று</strong> ... உள்ள பொருளும் அன்று,<br><br><strong>இனது அன்று</strong> ... இல்லாத பொருளும் அன்று,<br><br><strong>இருள் அன்று</strong> ... இருளும் அன்று,<br><br><strong>ஒளி அன்று</strong> ... ஒளியாகிய பொருளும் அன்று,<br><br><strong>என நின்ற அதுவே</strong> ... என்று சொல்லும் தன்மையில் உள்ள<br>அப் பரம் பொருளே,<br><br><strong>முருகன்</strong> ... முருகப் பெருமான் என்றும்,<br><br><strong>தனி வேல் முனி</strong> ... ஒப்பற்ற வேலேந்திய முனிவன் என்றும்,<br><br><strong>நம் குரு என்று</strong> ... நமது பரம குரு என்றும்,<br><br><strong>அருள் கொண்டு அறியார்</strong> ... அப்பரமனது திருவருளைக்<br>கொண்டு அறியாமல்,<br><br><strong>அறியும் தரமோ?</strong> ... மற்ற வழிகளில் அறிய முடியுமோ? முடியாது.<br><br><strong>......... பொழிப்புரை .........</strong><br><br>பரம் பொருளின் இலக்கணத்தை, உரு உடையது, உரு இலது, உள்ளது<br>இல்லாதது, இருட்டு என்றும், வெளிச்சமென்றும் இவ்வாறு வரையறுத்துக்<br>கூற இயலாத பொருளை முருகனே குருவாக வந்து, அவன் அருளையே<br>துணையாகக்கொண்டு அறியலாமே தவிர வெறும் பகுத்தறிவினால்<br>காண முடியுமா?<br><br><strong>......... விளக்கவுரை .........</strong><br><br>அறிவைக்கொண்டு செய்யும் ஆராய்ச்சிக்கு எல்லையே இல்லை.<br>விஞ்ஞானம் இதுகாலும் மறைந்திருந்த பல ரகசியங்களை<br>வெளிக்கோண்டு வந்துள்ளது. ஆனால் இறைவனின் இயல்பை<br>கண்டுபிடிக்க இயலவிலை. ஆனால் அருணகிரியார் போன்ற<br>அநுபூதிமான்கள் கண்டுகொண்டேன் என்கிறார்களே அது எப்படி?<br><br>முருகனுடைய திருவருளையே துணையாகக் கொண்டு கண்டு<br>கொண்டார்கள். ஒரே சமயத்தில் ஒன்றுக்கு ஒன்று மாறுபட்ட<br>நிலையில், ஒரு பொருள் நிற்கிறது என்பது பகுத்தறிவிற்கு<br>விளங்காத கருத்து. அறிவிற்கு புலனாகாத ஒன்றை இல்லை என்று<br>சொல்லுவதை விட இது என் அறிவிற்கு அப்பாற்பட்டது என்று<br>சொல்வதே முறை. ஆகவே அறிவினால் எல்லாவற்றையும் அறிய<br>முடியாது என்கிற உண்மையை உணரவேண்டும். இந்தப்<br>பகுத்தறிவிற்கெல்லாம் மூல காரணமாக இருக்கும் போதம் என்று<br>கூறப்படும் மெய்யறிவைப் பெற முயல வேண்டும். 'அறிவை அறிவது<br>பொருள்' என்கிற 'குமர குருபர குணதர', திருவருணைத்<br>திருப்புகழைப் பார்க்கவும். (திருப்புகழ் - பாடல் <a class=\"alten\" href=\"/thiru/nnt0367_u.html\">367</a>).<br><br>இப்பாடலின் விஷேச உரை கீழ்க் காணுமாறு சிவானந்த அநுபூதி<br>பெற்ற ஜீவன் முக்தர்கள், மெய் .. பொய், ஒளி .. இருள்,<br>துன்பம் .. இன்பம், உருவம் .. அருவம், என்கிற இரட்டை<br>உணர்ச்சிகளைக் கடந்து யாவற்றையும் அத்துவிதமாகக் காணும்<br>பேரின்ப நிலையை அடைகிறார்கள். தனக்கு இந்த நிலை கிடைத்தது<br>என்பதை பல கந்தர் அலங்காரப் பாடல்களிலும் குறிப்பிட்டுள்ளார்.<br>உதாரணமாக 10 வது பாடலில்,<br><br>&nbsp;&nbsp;&nbsp;.. சொல்லுகைக் கில்லையென் றெல்ல மிழந்து<br>&nbsp;&nbsp;&nbsp;சும்மா விருக்கும் எல்லையுட் செல்ல எனைவிட்ட வா ..<br><br>... என்று கூறுவதைப் பார்க்கவும்.<br><br>கி.வா.ஜ. அவர்கள் கூறுகையில், ஒருவன் சமவெளியில் நின்று<br>பார்க்கும்பொழுது கட்டிடங்கள் நம் கண்களுக்கு உயரமுள்ளதாகவும்<br>குள்ளமாகவும் தென்படும். ஆகாய வெளியில் 1000 அடிக்கு மேல்<br>பறக்கும்பொழுது, கீழே பூமியில் காண்பது எல்லாம் சமமாகத் தோன்றும்.<br>அதுபோல பர வெளியில் திகைக்கும் அநுபூதிமான்களுக்கு பேத<br>உணர்வு அற்றுப்போய் எல்லாம் ஒன்றாகவே தெரியும்.<br>",
        "songtitle": "பாடல் 13 ... முருகன், தனிவேல்"
    },
    {
        "songid": "sn014",
        "song": "<br>பாடல் 14 ... <strong>கைவாய் கதிர்வேல்</strong><br><br>(மனதிற்கு உபதேசம்)<br><br>கைவாய் கதிர்வேல் முருகன் கழல்பெற்று<br>உய்வாய், மனனே, ஒழிவாய் ஒழிவாய்<br>மெய் வாய் விழி நாசியொடும் செவி ஆம்<br>ஐவாய் வழி செல்லும் அவாவினையே.<br><br><strong>......... பதவுரை .........</strong><br><br><strong>மனனே</strong> ... ஏ மனமே,<br><br><strong>மெய்</strong> ... உடம்பு,<br><br><strong>வாய்</strong> ... வாய்,<br><br><strong>விழி</strong> ... கண்,<br><br><strong>நாசி</strong> ... மூக்கு,<br><br><strong>செவியாம்</strong> ... காது ஆகிய,<br><br><strong>ஐவாய் வழி செல்லும் அவா வினையே</strong> ... ஐம் பொறிகளின் வழியே<br>செல்லும் ஆசைகளை,<br><br><strong>ஒழிவாய் ஒழிவாய்</strong> ... முற்றிலும் ஒழித்து விடு (அதனால்),<br><br><strong>கைவாய் கதிர் வேல்</strong> ... திருக் கரத்தில் விளங்கும் ஒளிவீசும்<br>வேலாயுதத்தை உடைய,<br><br><strong>முருகன் கழல் பெற்று</strong> ... முருகப் பெருமானின் திருவருளைப் பெற்று,<br><br><strong>உய்வாய்</strong> ... உயர்வு பெற்று வாழ்வாய்.<br><br><strong>......... பொழிப்புரை .........</strong><br><br>நெஞ்சே, கையில் விளங்கும் ஞானச் சுடர் வீசுகின்ற ஐவேலை உடைய<br>முருகப் பெருமானின் திருவடிகளை புகலிடமாகப் பெற்று ஈடேறக்<br>கடவாய். ஐம்புலங்களின் வழியே செல்லும் ஆசையை தள்ளுவாயாக.<br><br><strong>......... விளக்கவுரை .........</strong><br><br>நாம் என்ன செயல் செய்தாலும் மனதால் எண்ணிய பிறகே<br>செயல்படுகிறோம். நமது மனதை நற்சிந்தனைகளை நினைக்கப்<br>பழகிக்கொள்ளவேண்டும். ஆனால் மனமோ ஐந்து இந்திரியங்களின்<br>செயலால் உண்டாகும் இன்பத்தை ஏற்கனவே அறிந்திருக்கிறது.<br>மேன்மேலும் அத்தகைய இன்பங்களை அடையவேண்டும் என்கிற<br>எண்ணமே சதா நமது மனதில் குடிகொண்டுள்ளது. ஆகையால் நம்<br>வாழ்நாளில் இந்த ஐம்பொறிகளுக்கு உணவு போடுவதே பெரிய<br>வேலையாகி விட்டது.<br><br>&nbsp;&nbsp;&nbsp;.. அற்றைக் கிரைதேடி அத்தத் திலுமாசை பற்றித்<br>&nbsp;&nbsp;&nbsp;தவியாத பற்றைப் பெறுவேனோ ..<br><br>... என்கிற அடிகளைச் சிந்திக்கவும். ('அற்றைக் கிரைதேடி' - காஞ்சீபுரம் <br>திருப்புகழ் - பாடல் <a class=\"alten\" href=\"/thiru/nnt0329_u.html\">329</a>). ஆனால் எரிகின்ற நெருப்பில் மேன்மேலும்<br>விறகையோ அல்லது நெய்யையோ இட்டால் தீ அதிகமாகவே எரியுமே<br>தவிர அணையாது. ஆதலால்<br><br>&nbsp;&nbsp;&nbsp;.. ஏ மனமே, ஐம்பொறிகளாகிய ஐந்து வாயில்களின்<br>&nbsp;&nbsp;&nbsp;வழியே சென்று அவாவுவதை ஒழித்து விடு ..<br><br>... என்கிறார் அருணகிரியார்.<br><br>ஆசை இல்லை என்றால் முயற்சியும் அனுபவமும் இல்லை. அவாவை<br>ஒழிப்பதற்கு மனதிற்கு வேறு ஒரு வழியைக் காண்பிக்கவேண்டும்.<br>முருகப் பெருமானின் கழல்களை சதா தியானித்துக் கொண்டே இரு.<br>ஆசைகள் அடங்கி விடும். பிறகு அவாவுதல் கிடையாது. வினைகளும்<br>நம்மை பிறப்பில் கட்டுப்படுத்தாது. மனம் உருவத்தையே பற்ற பழக்கம்<br>கொண்டிருப்பதால் ஜோதி வீசுகின்ற ஐவேலை முதலில் தியானிக்க<br>வேண்டும். பிறகு முருகனுடைய திருக்கை. பின் கொஞ்சம் கொஞ்சமாக<br>முருகனுடைய உருவம் முழுவதும் அகக் கண்ணில் வந்தபின்<br>அவனுடைய திருவடியை உறுதியாக துணையாக பிடித்துக்கொண்டு<br>கடைத்தேறுவாய் என்பதே அருணகிரியாரின் அருமை உபதேசம்.<br><br>ஆக அவா என்பது பிறப்பு ஈனும் வித்து என்ற திருக்குறளின்படி,<br>பிறப்பை அறுக்க முதலில் ஆசையை ஒழிக்க வேண்டும். ஆசையை<br>அடக்க ஐந்து குதிரைகளான ஐம்புலங்கள் ஒடுக்கப்படவேண்டும்.<br>புலன்கள் அடங்க, ஐந்து குதிரைகளை ஓட்டும் சாரதியாகிய மனம்<br>அடங்கவேண்டும். மனத்தை அடக்க அதை முருகனின் திருவடிகளில்<br>அன்பு என்னும் கயிற்றால் கட்டி விட வேண்டும்.<br><br>இவ்வாறு குகன் சரணத்தில்,<br><br>... ஓடும் மனதை இருத்த வல்லவர்களே காலத்தை வென்றிருப்பார்.<br>வெறும் தீய வழிகளில் சென்று உழல்பவர்கள் மீண்டும் மீண்டும்<br>மரித்துப் பிறப்பார்கள்.<br>",
        "songtitle": "பாடல் 14 ... கைவாய் கதிர்வேல்"
    },
    {
        "songid": "sn015",
        "song": "<br>பாடல் 15 ... <strong>முருகன், குமரன்</strong><br><br>(நாம மகிமை)<br><br>முருகன், குமரன், குகன், என்று மொழிந்து<br>உருகும் செயல் தந்து, உணர்வு என்று அருள்வாய்<br>பொரு புங்கவரும், புவியும் பரவும்<br>குருபுங்கவ, எண் குண பஞ்சரனே.<br><br><strong>......... பதவுரை .........</strong><br><br><strong>பொரு புங்கவரும்</strong> ... போர் புரிவதில் விருப்பமுள்ள தேவர்களும்,<br><br><strong>புவியும் பரவும்</strong> ... பூவுலகத்தவரும் புகழ்ந்து துதிக்கின்ற,<br><br><strong>குரு புங்கவ</strong> ... குரு சிரேஷ்டனே,<br><br><strong>எண் குண பஞ்சரனே</strong> ... அருங் குணங்கள் எட்டிற்கும்<br>உறைவிடமானவனே,<br><br><strong>முருகன், குமரன், குகன் என மொழிந்து</strong> ... முருகன், குமரன்,<br>குகன் என உனது திரு நாமங்களை மெய்யன்புடன் புகழ்ந்து கூறி,<br><br><strong>உருகும் செயல் தந்து</strong> ... உள்ளம் கசிந்து உருகும் தன்மையைத் தந்து,<br><br><strong>உணர்வு என்று அருள்வாய்</strong> ... மெய்யுணர்வை எப்போது<br>அடியேனுக்கு தந்து அருள் புரிவாய்.<br><br><strong>......... பொழிப்புரை .........</strong><br><br>சண்டையில் ஈடுபடும் வானோரும் மண் உலகத்தவரும் வணங்கித்<br>துதிக்கின்ற ஆச்சார்ய சிரேஷ்டனே, எட்டு குணங்களையே தனது<br>திரு உருவமாகக் கொண்டவனே, முருகன், குமரன், குகன் என்று<br>நெஞ்சு கசிந்து மொழிந்து உருகி உணரும் அறிவை எப்போது<br>கொடுத்தருளப்போகிறாய்?<br><br><strong>......... விளக்கவுரை .........</strong><br><br>இப்பாட்டில் ஒவ்வொரு சொல்லிற்கும் சில விஷேசப் பொருள் உண்டு.<br>அவற்றைப் பார்ப்போம்.<br><br>&nbsp;&nbsp;&nbsp;பொருபுங்கவரும் பரவும் ...<br><br>தேவர்களுக்கு பகைவர்களால் ஆபத்து வந்து துன்பப்படும் போதெல்லாம்,<br>முருகனையே துதித்து துணையாகக் கூப்பிடுவார்கள். சூரபத்மனால்<br>தேவலோகம் ஆக்கிரமிக்கப்பட்டு, தேவர்கள் எல்லோரும் சூரனுக்கு<br>அடிமைகளாகி, அவன் கொடுத்த பல இழிவான தொழில்களை<br>செய்துக்கொண்டிருந்தபொழுது, ஆறுமுகப் பெருமான் உதித்து,<br>சூரபத்மாக்களை வதைத்து, தேவர்களின் சிறையை மீட்டு அண்டர்<br>பதியில் குடியேறச் செய்தார். அதனால் அவன் தேவசேனாதிபதி.<br>கீதையில் ஸ்ரீ கிருஷ்ணனும்,<br><br>&nbsp;&nbsp;&nbsp;.. சேனானீம் அஹம் ஸ்கந்தக ..<br><br>... என கூறப்படும் ஒப்பற்ற மஹா வீரன் முருகப் பெருமான்.<br><br>&nbsp;&nbsp;&nbsp;புவியும் பரவும் ...<br><br>விண்ணவர்கள் யுத்தம் வந்தால்தான் முருகனை அழைப்பார்கள்.<br>ஆனால் மண்ணவர்களோ எப்பொழுதும் முருகனை துதிப்பவர்கள்<br>என்று கூறி, மண்ணவர்களுக்கு ஒரு ஏற்றம் தருகிறார் அருணை<br>முனிவர்.<br><br>&nbsp;&nbsp;&nbsp;எண்குண பஞ்சரனே ...<br><br>பஞ்சரம் என்றால் கூடு. உடல் என்றும் பொருள்படும். எட்டு<br>குணங்களுக்கும் இருப்பிடமானவன் முருகன். பரிமேலழகரின்<br>உரையின்படி அவை,<br><br>&nbsp;&nbsp;&nbsp;1. தன் வயத்தனாதல்<br>&nbsp;&nbsp;&nbsp;2. தூய உடம்பினனாதல்<br>&nbsp;&nbsp;&nbsp;3. இயற்கை உணர்வினனாதல்<br>&nbsp;&nbsp;&nbsp;4. முற்றும் உணர்தல்<br>&nbsp;&nbsp;&nbsp;5. இயல்பாகவே பாசங்களில் நின்று நீங்குதல்<br>&nbsp;&nbsp;&nbsp;6. பேரருள் உடைமை<br>&nbsp;&nbsp;&nbsp;7. முடிவில்லாத ஆற்றல் உடைமை<br>&nbsp;&nbsp;&nbsp;8. வரம்பில் இன்பம் உடைமை<br><br>இறைவனுடைய தன்மை எல்லாம் அறிந்து, முற்றறிவு உடையவனாயும்,<br>எங்கும் நிறைந்தவனாயும், என்றும் அழியாதவனாயும், சர்வ வல்லமை,<br>ஆற்றல் உடையவனாயும், பாசத்தால் கட்டுப்படாதவனாயும், பரம<br>கருணா மூர்த்தியாயும், முடிவில்லாத இன்பம் உடையவனாயும், மனம்<br>வாக்குகளுக்கு எட்டாதவனாயும் இருப்பதுதான் அவன் தன்மை.<br>மானிடர்களுக்கு சொல்வது போல இந்த குணங்களை உடையவன்<br>இறைவன் எனக் கூறுவது தவறு.<br><br>&nbsp;&nbsp;&nbsp;குணம் ...<br><br>குணி என்ற முறை இங்கு கிடையாது. இறைவன் இந்த எட்டு<br>குணங்களுக்கும் இருப்பிடமானவன்.<br><br>கந்தர் அநுபூதியின் பயன் 'நெஞ்சக் கன கல்லையும் உருக்குதல்'<br>என காப்புச் செய்யுளில் கூறினார். இப்போது நெஞ்சை உருக்குவதற்கு<br>ஒரு வழி சொல்லித் தருகிறார்.<br><br>முருகனுடைய திரு நாமாக்களை சொல்லிச் சொல்லி உருகவேண்டும்<br>என்கிறார். உள்ளத்தில் முருகனுடைய திரு நாம உட்பொருளை உன்னி<br>உன்னி, அந்த நாமாக்களை வாயால் கூறும்போது, நம் உள்ளம் உருகும்.<br>முருகன், குமரன், குகன்' என்ற மூன்று நாமங்களின் தத்துவத்தை<br>அறியவேண்டும். அநேக நாமாக்கள் இருக்க இந்த மூன்று நாமாக்களை<br>மட்டும் கூறுவதற்கு என்ன காரணம்?<br><br>&nbsp;&nbsp;&nbsp;.. முருகன் ..<br><br>முருகு என்றால் அழகு, இளமை, மணம், கடவுள் தன்மை என்கிற நான்கு<br>பொருட்கள் உண்டு. இத்தன்மைகளை உடையவன் முருகன். குன்றாத<br>அழகு, என்றும் மாறாத இளமை, வாடாத மணம், இவற்றோடு தெய்வீகத்<br>தன்மையை உடையவன் முருகன். மற்ற மதத்தினர் தத்தம் கடவுளுக்கு<br>கூறும் இயல்புகள் அனைத்தையும் முருகன் என்கிற ஒரே சொல்லில்<br>அடக்கிய பெருமை தமிழ் மொழிக்கே உண்டு.<br><br>இத்தனித் தமிழ்ச் சொல்லை நக்கீரர் தமது திருமுருகாற்றுப்படையில்,<br><br>&nbsp;&nbsp;&nbsp;.. பண்டைத் தண்மணம் கமழ தெய்வத்து<br>&nbsp;&nbsp;&nbsp;இள நலம் காட்டி ..<br><br>... என்பதில் முருகு என்கிற சொல்லின் நால்வகைப் பொருளையும் அடக்கி<br>கூறியிருப்பது ஆச்சரியமானது. அவர் இக்கோலத்தை முருகனுடைய<br>பழைய கோலம் என்கிறார். பஞ்சாட்சரம், ஷடாட்சரம்போல முருகா என்கிற<br>சொல் ஒரு மந்தராட்சரமாக கருதப்படுகிறது. முருகன் என்கிற சொல்லில்<br>பிரணவத்தில் அடங்கிய 'அ, உ, ம' என்கிற மூன்று அட்சரங்கள் உள்ளதை<br>உணரலாம். மேலும் தமிழ் மொழியில் உள்ள மெல்லினம், இடையினம்,<br>வல்லினம் உள்ள எழுத்துக்களே 'முருகு' ஆகிறது. மெல்லினம் முதலிலிலும்<br>வல்லினம் கடைசியில் வருவதும் ஆச்சரியமே.<br><br>கந்தர் அலங்காரத்தில்,<br><br>&nbsp;&nbsp;&nbsp;.. மொழிக்குத் துணை முருகா எனும் நாமங்கள் ..<br><br>... என்கிறார் அருணகிரியார். முருகா எனும் நாமத்தை பன்மையில் கூறி<br>இருப்பதை உணர வேண்டும்.<br><br>&nbsp;&nbsp;&nbsp;.. அ .. கார ரூபனான இறைவனும்<br>&nbsp;&nbsp;&nbsp;.. உ .. கார ரூபியான இறைவியும்<br>&nbsp;&nbsp;&nbsp;.. ம .. கார ரூபமாக குறிக்கப்படும் ஆன்மாவும்<br><br>முருகன்' என்கிற நாமாவில் அடங்கியுள்ளதால்தான் நாமாக்கள் என<br>பன்மையில் கூறி இருப்பதை உணரலாம்.<br><br>&nbsp;&nbsp;&nbsp;.. குமரன் ..<br><br>1. 'கு' என்றால் அல்பம் <span class=\"emed\">(Negligible)</span>. குச்சிதங்களாகிய காம, குரோத,<br>லோப, மோக, மத மாச்சரிய முதலிய அமங்கல வாசனைகளின்<br>வடிவமான அசுரர்களைக் கொன்றவன் குமாரன். இச் சொல் குறுகி<br>குமரன் ஆகிறது. ஆறுமுகப் பெருமானை தியானம் செய்தால்<br>நம்மிடம் இருக்கும் இந்த ஆன்மீக விரோதிகளான குச்சிதங்கள்<br>ஒழியும். கச்சித் திருப்புகழில் (பாடல் <a class=\"alten\" href=\"/thiru/nnt0315_u.html\">315</a>), 'கறை இலங்கும்'<br><br>&nbsp;&nbsp;&nbsp;.. அற்பப் புத்தியை விட்டு ...<br><br>... என்பதைக் கவனிக்கவும்.<br><br>2. 'கு' என்றால் அசுத்தம். மாரன் என்றால் அழிப்பவன். ஆணவம்,<br>கன்மம், மாயை ஆகிய மும்மலங்களையும் அழிப்பவன். இந்த மூன்று<br>மலங்களின் மறு உருவங்களே சூரன், தாரகன், கிரவுஞ்சம். இவைகளை<br>அழித்ததன் மூலம் அனாதி காலமாக ஆன்மாவைப் பற்றி இருக்கும்<br>மும்மலங்களையும் அழிப்பவன் குமரன் என்பது கண்கூடு.<br><br>3. வடமொழி நிகண்டுகளின்படி ..<br><br>&nbsp;&nbsp;&nbsp;கெள ... பிரிவ்யம்,<br>&nbsp;&nbsp;&nbsp;மாம் ... மோட்ச லட்பீம்,<br>&nbsp;&nbsp;&nbsp;ராதி ... கதாதி இதி குமாரஹ.<br><br>... அதாவது, இவ்வுலகத்திலேயே ஜீவன் முக்தி நிலையைக் கொடுத்து<br>அருள்பவன் குமாரன் என்பதே இதன் பொருள்.<br><br>&nbsp;&nbsp;&nbsp;.. குகன் ..<br><br>சாந்தோகி உபநிசத்தில் கூறப்படுவதாவது, இந்த உடலுக்கு பிரம்மபுரம்<br>என்ற பெயர் உண்டு. அதில் தாமரை மொட்டு மாதிரி, கட்டை விரல்<br>அளவில் ஒரு ஸ்தானம் இருக்கிறது. அதில் பிரம்மம், அதாவது பரம்<br>பொருள் விளங்குகிறது.<br><br>தைத்திரிய உபநிசத்தில்,<br><br>&nbsp;&nbsp;&nbsp;சத்யம் ஞானம் அனந்தம்<br>&nbsp;&nbsp;&nbsp;பிரம்ம யோவேத நிஹிதம்<br>&nbsp;&nbsp;&nbsp;குகாயாம் பரமே யோமன்<br>&nbsp;&nbsp;&nbsp;சோ அஸ்னுதே சர்வான் காமான் சஹ<br><br>... அதாவது, இருதய குகையாகிய பரகாசத்தில் (மயிலாடும் சுத்த<br>வெளியில்), சச்சிதானந்த பிரம்ம சொரூபியான குகனை எவன்<br>அறிகிறானோ அவன் சர்வ அபீஷ்டங்களையும் அடைகிறான் என்பதே.<br><br>ஸ்காந்தத்தில் சிவபெருமானே முருகனுடைய தத்துவத்தை<br>தேவிக்கு விளக்குகிறார்.<br><br>&nbsp;&nbsp;&nbsp;ஏ தேவியே, வேதார்த்தங்களில் இருதயத்திலுள்ள<br>&nbsp;&nbsp;&nbsp;தகராகாசமானது குகை எனக் கூறப்படுகிறது.<br>&nbsp;&nbsp;&nbsp;சகலவித பிராணிகளின் இருதய கமலங்களில்<br>&nbsp;&nbsp;&nbsp;இருக்கும் பக்திக் குகையில் வசிப்பவன்<br>&nbsp;&nbsp;&nbsp;ஆகையால் உன் குமாரன் குகன் எனப்படுகிறான்.<br><br>அருணகிரியரும், 'புகரப் புங்க' எனத் தொடங்கும் திருச்செந்தூர்த்<br>திருப்புகழில் (பாடல் <a class=\"alten\" href=\"/thiru/nnt0081_u.html\">81</a>),<br><br>&nbsp;&nbsp;&nbsp;தகரத் தந்தச் சிகரத் தொன்றித்<br>&nbsp;&nbsp;&nbsp;தடநற் கஞ்சத் துறைவோனே<br><br>... எனக் கூறுகிறார்.<br><br>முருகன் என்று சொல்லும் போது அவனுடைய தெய்வீகக் கோலம் நமது<br>மனதில் பதிந்து, நம்மை அவனிடம் ஈர்த்து விடும். அடுத்தபடியாக<br>அவனால் நமக்கு நலன்கள் ஏற்படவேண்டும். பிறவிக்குக் காரணமான<br>ஆசைகள் அகன்றாலே பேரின்பம் கிட்டும். ஆசையே பிறப்பிற்கு<br>காரணம். அந்த ஆசைகளுக்கு அதிபதி காமன். மாரனாகிய<br>மன்மதனை வென்றவன் முருகன்.<br><br>குமாரா என்று உள்ளம் உருகக் கூறி, மன்மத ஜெயம் செய்யவேண்டும்.<br>இந்த நிலையில் ஆத்மக் குகையில் வீற்றிருக்கும் குகன் நமது<br>உணர்ச்சிகளுடன் ஒன்றாய்க் கலந்து, பேரின்ப வாழ்வு நல்குவான்.<br><br>இவ்வாறு முருகன் என மொழிந்து, குமரன் என்று உருகி, குகன் என்று<br>உணரும் நிலையை நமக்குக் கொடுக்க வல்லவன் அந்த ஆறுமுகக்கடவுள்.<br><br>&nbsp;&nbsp;&nbsp;... உருகும் செயல் ...<br><br>நெஞ்சம் கசிந்து உள்ளம் உருகுதல் என்பது சாமான்யப் பொருள். இனி<br>சிறப்புப் பொருளை பார்ப்போம். மாணிக்க வாசகர் திருவெம்பாவையில்,<br><br>&nbsp;&nbsp;&nbsp;.. மாதேவன் வார்கழல்கள் வாழ்த்திய<br>&nbsp;&nbsp;&nbsp;வாழ்த்தொலி போய்<br>&nbsp;&nbsp;&nbsp;வீதி வாய்க் கேட்டலுமே விம்மி<br>&nbsp;&nbsp;&nbsp;விம்மி மெய்மறந்து<br>&nbsp;&nbsp;&nbsp;போதார் அமலியின் மேல் நின்றும்<br>&nbsp;&nbsp;&nbsp;புரண்டிங்கன்<br>&nbsp;&nbsp;&nbsp;ஏதேனும் ஆகாள் கிடந்தாள் ..<br><br>... என்கிறார். இறைவன்பால் கொண்ட அன்பின் முதிர்ச்சியின் அறிகுறி<br>அவன் பெயரைக் கேட்ட மாத்திரத்திலே தன் வயம் இழந்து, தற்போதம்<br>கேட்டு மூர்ச்சிக்கும் நிலையை அடைதல்வேண்டும். இந்நிலையை,<br><br>&nbsp;&nbsp;&nbsp;.. தீவிர தர சத்தினி பாதம் ..<br><br>... என்று சித்தானந்த சாதனை கூறும்.<br><br>அப்பர் பெருமான் வாக்கு,<br><br>&nbsp;&nbsp;&nbsp;முன்னம் அவனுடைய நாமம் கேட்டாள்<br>&nbsp;&nbsp;&nbsp;மூர்த்தி யவனிருக்கும் வண்ணங் கேட்டாள்<br>&nbsp;&nbsp;&nbsp;பின்னை யவகூடைய ஆரூர் கேட்டாள்<br>&nbsp;&nbsp;&nbsp;பெயர்த்து அவனுக்கே பிச்சி யானாள்<br>&nbsp;&nbsp;&nbsp;அன்னையையும் அத்தனையும் அன்றே நீத்தாள்<br>&nbsp;&nbsp;&nbsp;அகன்றாள் அகலிடத்தார் ஆசா ரத்தைத்<br>&nbsp;&nbsp;&nbsp;தன்னை மறந்தாள் தன்னாமங் கெட்டாள்<br>&nbsp;&nbsp;&nbsp;தலைப்பட்டாள் நங்கை தலைவன் தாளே<br><br>... திருவாரூர் திருத்தாண்டகம்.<br><br>இதே நிலையை அருணகிரியார் கந்தர் அந்தாதியில் குறிப்பிடும்போது,<br><br>&nbsp;&nbsp;&nbsp;.. செ புங்கவ சங்கர பாலக தெய்வ வாவி அம்பு<br>&nbsp;&nbsp;&nbsp;செ புங்கவ சங்கு அரி மருகா என சின்னம் முன்னே<br>&nbsp;&nbsp;&nbsp;செப்பு உங்கு அவசம் பெறுவார்<br><br>... என கூறுகிறார்.<br><br>&nbsp;&nbsp;&nbsp;... அருள்வாய் ...<br><br>இச் சொல்லுக்கு விஷேசமான பொருள் காணலாம். இதுவரை ஆன்மா<br>பக்குவம் அடையும்பொருட்டு மும்மலத்திற்கு துணையாய் இருந்து<br>செயல்பட்டு திருவான சக்தியே மலபரிபாகம் ஏற்பட்டபின் அருட்<br>சக்தியாக மாறி,<br><br>&nbsp;&nbsp;&nbsp;சக்தி + நிபாதம் + பதியச் செய்வாய்.<br><br>அருணகிரியார், அருட்சக்தியானது தன்னிடம் சக்திநிபாதமாய் திகழ<br>வேண்டும் என்றும், அவ்வாறு பதிவதாலேயே விஷயங்களில் விரக்தி<br>ஏற்பட்டு இறைவனிடம் தனது ஆன்மா விரவவேண்டும் என்று<br>பிரார்த்தனை செய்கிறார். இந்நிலை இவருக்கு கிடைத்தது. அதனை,<br>பத்தியால்' எனத் தொடங்கும் இரத்தினகிரித் திருப்புகழில்,<br><br>&nbsp;&nbsp;&nbsp;வித்தகா ஞானசத் திநிபாதா<br>&nbsp;&nbsp;&nbsp;வெற்றிவே லாயுதப் பெருமாளே<br><br>... என்கிறார். (திருப்புகழ் - பாடல் <a class=\"alten\" href=\"/thiru/nnt0567_u.html\">567</a>).<br><br>இதே கருத்தை 'செவிக்கு ...' என்கிற 26வது கந்தர் அந்தாதியில்,<br><br>&nbsp;&nbsp;&nbsp;.. உற்றன, கட்செவிக்குன்ற,<br>&nbsp;&nbsp;&nbsp;வாரண வள்ளி பொற்றாள் ..<br><br>... என்று தேவிமார்களின் சக்தி நிபாதம் தமக்கு கிடைத்ததைக்<br>கூறுகிறார்.<br>",
        "songtitle": "பாடல் 15 ... முருகன், குமரன்"
    },
    {
        "songid": "sn016",
        "song": "<br>பாடல் 16 ... <strong>பேராசை எனும்</strong><br><br>(பேராசையில் கலங்குவது நியாயமா முருகா?)<br><br>பேராசை எனும் பிணியில் பிணிபட்டு<br>ஓரா வினையேன் உழலத் தகுமோ?<br>வீரா, முது சூர் பட வேல் எறியும்<br>சூரா, சுர லோக துரந்தரனே.<br><br><strong>......... பதவுரை .........</strong><br><br><strong>வீரா</strong> ... வீரனே,<br><br><strong>முது சூர் பட</strong> ... முதுமையான சூரபத்மன் கிளைகள் அழியும்படி,<br><br><strong>வேல் எறியும் சூரா</strong> ... வேலாயுதத்தைச் செலுத்தின தீரனே,<br><br><strong>சுர லோக துரந்தரனே</strong> ... தேவ லோகத்தைக் காத்தவனே,<br><br><strong>ஓரா வினையேன்</strong> ... சிந்திக்கத் தெரியாத தீவினைகளை உடைய<br>அடியேன்,<br><br><strong>பெரு ஆசை எனும்</strong> ... பெரிய நீண்டுகொண்டே செல்லும்,<br><br><strong>பிணியில் பிணி பட்டு</strong> ... நோயால் கட்டப்பட்டு,<br><br><strong>உழலத் தகுமோ</strong> ... சுழலுதல் தகுதி ஆகுமா?<br><br><strong>......... பொழிப்புரை .........</strong><br><br>சூரில் முதல்வனாகிய சூரபத்மன் அழிய வேலாயுதத்தைப் பிரயோகம்<br>செய்த வீராதி வீர தீரனே, தேவலோகக் காவலனே, வளர்ந்துகொண்டே<br>போகும் ஆசை எனும் நோயால் கட்டப் பட்டு ஆராய்ந்து அறியத்<br>திறனில்லாத அடியேன் கலங்குதல் நியாயமோ?<br><br><strong>......... விளக்கவுரை .........</strong><br><br>முன் பாடல்களில் ஆன்ம முன்னேற்றத்திற்கு தடையாய் நிற்கும்<br>சிலவற்றைச் சொன்னார். அவைகளில் சில,<br><br>&nbsp;&nbsp;&nbsp;அகமாடை மடந்தையர்<br>&nbsp;&nbsp;&nbsp;அமரும் பதி கேள் அகம்<br>&nbsp;&nbsp;&nbsp;வளை பட்ட கை மாதொடு மக்கள்<br>&nbsp;&nbsp;&nbsp;மங்கையர் மையல் வலை<br>&nbsp;&nbsp;&nbsp;ஐவாய் வழி செல்லும் அவா<br><br>இவைகளுடன் இப்பாட்டில் போராசை என்னும் விரோதியைச்<br>சேர்த்துச் சொல்கிறார்.<br><br>பேராசையையே தனது உருவமாகக் கொண்டவன் சூரபத்மன்.<br>1008 அண்டங்களை 108 யுகங்களாக அரசாண்டும் மனத் திருப்தி<br>அடையாமல் தேவ லோகத்தையும் தனது வசப்படுத்தி, தேவர்களை<br>சிறையிலிட்டதன்மூலம் தனக்குத்தானே அழிவைத் தேடிக் கொண்டான்.<br><br>உடல் நோயைவிட கொடிதானது பிறவி நோய். இந்தப் பெரிய பிறவி<br>நோய்க்குக் காரணம் நம் ஆசைகளே. ஆசைகளை நிறைவேற்றிக்<br>கொள்ளும் முயற்சிகளே வினைகளாக அமைந்துவிடுகின்றன.<br><br>&nbsp;&nbsp;&nbsp;வித்து இன்றி விளைவு இல்லை<br>&nbsp;&nbsp;&nbsp;வினை இன்றி நுகர்ச்சி இல்லை<br><br>ஆகையினால் பிறவிக்கு ஆணி வேர் ஆசைகளே.<br><br>&nbsp;&nbsp;&nbsp;.. அவா என்ப பிறப்பீனும் வித்து ..<br><br>... என்கிறது திருக்குறள். சிறிய ஆசைகளை அனுபவித்துத் தீர்த்துவிட<br>வேண்டும். பெரிய ஆசைகளை அறிவாட்சித் திறனால்நீக்கிவிட<br>வேண்டும். பேராசைக்கு மருந்து அனுபவமன்று. அறிவால் ஆராய்ந்து<br>பார்த்து அமைதி பெறுதல்.<br><br>&nbsp;&nbsp;&nbsp;ஓரா வினையேன் ..<br><br>... என்றால் இப்படிப்பட்ட ஞான விசாரம் இல்லாதவன் என்று பொருள்.<br>இந்தப் போராசையை ஒழிக்க வல்லவன் முருகன். அவனே பேராசையின்<br>வடிவினனாகிய சூரபத்மனை அழித்தவன்.<br><br>இங்கு ஒரு விஷேச குறிப்பைக் கூட சொல்லலாம். முருகனே<br>குருநாதராக தோன்றி உபதேசம் செய்து, தான் அநுபூதி நிலையை<br>அடைந்த பின்னும் இதற்கு முன் பாட்டில்<br><br>&nbsp;&nbsp;&nbsp;.. உருகும் செயல் தந்து உணர்வு என்று அருள்வாய் ..<br><br>... என்று கேட்டு விட்டோமே? இதுவும் ஒருவித பேராசைதானே என<br>உணர்ந்து மன்னிப்பு கேட்பதுபோலவும் இருக்கிறது.<br>",
        "songtitle": "பாடல் 16 ... பேராசை எனும்"
    },
    {
        "songid": "sn017",
        "song": "<br>பாடல் 17 ... <strong>யாம் ஓதிய</strong><br><br>(கற்றதன் பலன் கந்தன் கழலடிக்கு தன்னை அர்ப்பணம் செய்வதே)<br><br>யாம் ஓதிய கல்வியும், எம் அறிவும்<br>தாமே பெற, வேலவர் தந்ததனால்<br>பூ மேல் மயல் போய் அறம் மெய்ப் புணர்வீர்<br>நாமேல் நடவீர், நடவீர் இனியே.<br><br><strong>......... பதவுரை .........</strong><br><br><strong>யாம் ஓதிய கல்வியும்</strong> ... நாம் கற்று உணர்ந்த கல்வி அறிவும்,<br><br><strong>எம் அறிவும்</strong> ... நமக்கு இயற்கையாகவே அமைந்த உண்மை அறிவும்,<br><br><strong>தாமே பெற</strong> ... தாமே திரும்பப் பெற வேண்டி,<br><br><strong>வேலவர் தந்ததினால்</strong> ... வேலாயுதக் கடவுள் நமக்குக்<br>கொடுத்ததினால்,<br><br><strong>பூ மேல்</strong> ... இப் பூமியில்,<br><br><strong>மயல் போய்</strong> ... நீங்கள் மயக்கங்களை விட்டு,<br><br><strong>அற மெய்ப் புணர்வீர்</strong> ... தர்மத்தையும் ஒழுக்கத்தையும் கடைபிடித்து<br>வாழும் உத்தம சீலர்களே,<br><br><strong>இனி நா மேல் நடவீர் நடவீர்</strong> ... நம்மை அவனுக்கு அர்ப்பணித்து<br>அவனுடைய புகழைச் சொல்லிச் சொல்லிப் பாடுங்கள்.<br><br><strong>......... பொழிப்புரை .........</strong><br><br>நாம் கற்ற கல்வியும், நம்மிடம் இயல்பாகவே அமைந்த மெய்ஞானமும்<br>தாமே திரும்பப் பெற முருகப் பெருமான் கொடுத்து அருள் செய்ததால்<br>அதற்குக் கைமாறாக அவனுக்கு நமது புலமையை அர்ப்பணம்<br>செய்யவேண்டும்.<br><br><strong>......... விளக்கவுரை .........</strong><br><br>'பூமேல் மயல் போய் அற மெய்ப் புணர்வீர்' என்பதனால் ஜெகமாயை<br>அற்று தர்மத்தையும் சத்தியத்தையும் கடைபிடிக்கும் சீலர்களே என்கிறார்.<br>அவனுடைய திரு நாமங்களைச் சொல்லுங்கள்.<br><br>செல்வச் செருக்கைவிட கல்விச் செருக்கு கொடியது. இறைவனின்<br>திருவருளினால் அறிவு வாய்க்கப்பெற்றேன் என்கிற உண்மையை<br>உணர்ந்தால் கல்விச் செருக்கு வராது. தமக்குக் கிடைத்த கல்வி அறிவும்<br>ஞானமும் குகன் அருளால் கிடைத்தவை என்று உணர்ந்து, உலகப்<br>பற்றிலிருந்து விடுபட்டு, 'தர்மம் .. சத்யம்' என்கிற ஒழுக்கங்களைக்<br>கடைபிடிக்கும் உத்தம சீலர்கள் செய்ய வேண்டியது இன்னொன்று<br>உண்டு. அது முருகப் பெருமானின் திரு நாமங்களை 'மைந்தா குமரா'<br>என ஆர்ப்பு உய்ய மறவாது சொல்லிக்கொண்டே இருக்க வேண்டும்.<br>இதுவே அவர்கள் கடைபிடித்த 'சத்ய .. தர்ம' வாழ்விற்கு நல்ல பயனைத்<br>தரும் வழியாகும்.<br><br>அருணகிரியார் தான் முருகனால் ஆட்கொள்ளப்பட்டபொழுதே<br>தனக்கு மெய்யறிவும் சகல வித்தைகளும் கிடைத்ததை திருவகுப்பில்,<br><br>&nbsp;&nbsp;&nbsp;அறிவும் அறி தத்துவமும் அபரிமித வித்தைகளும்<br>&nbsp;&nbsp;&nbsp;அறி என இமைப்பொழுதில் ஓதுவித்த வேதியன்<br><br>... என்கிறார்.<br><br>ஞானசம்பந்தப் பெருமானுக்கு உமாதேவி திருமுலைப்பால்<br>ஊட்டியவுடன் அவருக்கு, 'உவமை இல் கலை ஞானமும் உணர்வறிய<br>மெய்ஞானமும்' பெற்றதாக தெய்வச் சேக்கிழார் கூறுகிறார்.<br><br>தனக்கு இந்த நிலை கிடைத்ததாக அருணகிரிப் பெருமானும்,<br><br>&nbsp;&nbsp;&nbsp;'ஆனாத ஞான புத்தியைக் கொடுத்ததும் ..'<br><br>... என்று 'ஆனாத ஞான' (பொதுப்பாடல்கள்) திருப்புகழில் கூறுகிறார்.<br>&nbsp;(பாடல் <a class=\"alten\" href=\"/thiru/nnt1129_u.html\">1129</a>).<br><br>முன் சொன்னது மெய்ஞானம், பின் உள்ளது கலைஞானம். தான்<br>இந்நிலை பெற்று அதன் பயனாக அநுபூதி நிலை அடைந்ததை<br>மற்ற தமிழ்ப் புலவர்களும் பெற வேண்டும் என்பதே அவருடைய கருத்து.<br>",
        "songtitle": "பாடல் 17 ... யாம் ஓதிய"
    },
    {
        "songid": "sn018",
        "song": "<br>பாடல் 18 ... <strong>உதியா, மரியா</strong><br><br>(துதி மயமான அநுபூதி)<br><br>உதியா, மரியா, உணரா, மறவா,<br>விதி மால் அறியா விமலன் புதல்வா,<br>அதிகா, அநகா, அபயா, அமரா<br>பதி காவல, சூர பயங் கரனே.<br><br><strong>......... பதவுரை .........</strong><br><br><strong>உதியா</strong> ... பிறப்பில்லாதவனும்,<br><br><strong>மரியா</strong> ... இறப்பில்லாதவனும்,<br><br><strong>உணரா</strong> ... நினைப்பில்லாதவனும்,<br><br><strong>மறவா</strong> ... மறதி இல்லாதவனும்,<br><br><strong>விதி மால் அறியா</strong> ... பிரம்மனும் திருமாலும் தேடி காண<br>முடியாதவனும்,<br><br><strong>விமலன்</strong> ... மலம் இல்லாதவனுமாகிய சிவ பெருமானின்,<br><br><strong>புதல்வா</strong> ... குமாரனே,<br><br><strong>அதிகா</strong> ... எல்லாவற்றிற்கும் மேலானவனே,<br><br><strong>அநகா</strong> ... பாப இல்லாதவனே,<br><br><strong>அபயா</strong> ... பாபம் இல்லாதவனே,<br><br><strong>அமராவதி காவலா</strong> ... தேவ லோக ரட்சகனே,<br><br><strong>சூர பயங்கரனே</strong> ... ராட்சசர்களுக்கு பயங்கரமானவனே.<br><br><strong>......... பொழிப்புரை .........</strong><br><br>பிறப்பு இறப்பு இல்லாத, நினைப்பும் மறப்பும் இல்லாத, பிரமனும்<br>திருமாலும் தேடிக் காண முடியாத, இயற்கையாகவே மலங்களில்<br>நின்று நீங்கிய சிவபெருமானின் குமாரனே, ஒப்புயர்வற்ற மேன்மை,<br>ஏற்றம், பொலிவு இவைகளை உடையவனே, பாபமற்றவனே, எல்லா<br>உலகங்களும் சரண் அடையும்படியான மேன்மை உடையவனே,<br>தேவலோக ரட்சகனே, அசுரர்களுக்கு அச்சத்தை விளைவித்தவனே.<br><br><strong>......... விளக்கவுரை .........</strong><br><br>கந்தர் அநுபூதியில் துதியாக அமைந்த ஒரே பாட்டு. வறுமையின்<br>கொடுமையை வேதனையை அடுத்த பாட்டில் சொல்ல வந்தவர்,<br>ஒரு ஏழை, செல்வந்தர்களின் வாசலில் நின்று, 'பிரபுவே .. ' எனக்<br>கூவி அழைப்பது போல் முருகனை கூவி அழைக்கிறார்.<br><br>இந்த அநுபூதியில், ஐந்துமுகச் சிவனை ஐந்து வகையிலும்,<br>ஆறுமுகனை ஆறு விளிகளாலும் புகழ்வது அற்புதமாக உள்ளது.<br><br>&nbsp;&nbsp;&nbsp;1. உதியா ...<br><br>ஒரு தாய் வயிற்றில் உதிக்காதவன் சிவன். பிறவா யாக்கைப்<br>பெரியோன் என சிலப்பதிகாரம் கூறும்.<br><br>&nbsp;&nbsp;&nbsp;2. மரியா ...<br><br>பிறப்பு இல்லாததினால் அவருக்கு இறப்பும் இல்லை. எல்லாம்<br>முடிவில் தன்னிடம் அடங்கச் செய்பவன். தான் என்றும்<br>நிலைத்து நிற்பவன்.<br><br>&nbsp;&nbsp;&nbsp;... முடிவில் ஒன்றென்றிருப்பவனை<br><br>... திருப்புகழ் (பாடல் <a class=\"alten\" href=\"/thiru/nnt1124_u.html\">1124</a>) 'அகரமுத லென' (பொதுப்பாடல்கள்)<br><br>&nbsp;&nbsp;&nbsp;3. உணரா மறவா ...<br><br>சகலம் கேவலம், நினைப்பு மறப்பு, பகல் இரவு, என குறிக்கப்படும்<br>நிலைக்கு அப்பாற்பட்டவன். நாம் எல்லாவற்றையும் நினைத்துக்<br>கொண்டு விழித்திருந்தாலும் ஒன்றையும் நினைக்காமல்<br>உறங்குகிறோம். நாம் இப்பிரபஞ்சக் கட்டுக்குள்தான் அடங்கி<br>இருக்கிறோம். இறைவன் இந்நிலைக்கு அப்பாற்பட்டவன்.<br><br>&nbsp;&nbsp;&nbsp;4. விதிமால் அறியா ...<br><br>படைக்கும் அறிவாற்றலாலும் காக்கும் பொருளாற்றலாலும்<br>அடைபவர்களுக்கு பிரதிநிதியாக பிரமனும் திருமாலும்<br>இருக்கிறார்கள். இவர்களுக்குள் யார் பெரியவர் என்கிற முரண்பாடு<br>வந்தபோது இரண்டிற்கும் அப்பாற்பட்டது அருளாற்றல் என்பதை<br>சிவன் உணர்த்தினார்.<br><br>&nbsp;&nbsp;&nbsp;5. விமலன் ...<br><br>இயல்பாகவே மலம் இல்லாதவன். அவன் மல ரஹிதன்.<br><br>பின் முருகன் பெருமை கூறப்படுகிறது. யாவற்கும் எவற்றிற்கும்<br>மேலானவன், எதனிடமும் பயமற்றவன், அதனால் அவன்<br>அடியார்களுக்கும் பயமில்லை. அனாத்ம விருத்திகளாகிய<br>சூரபத்மாதிகளை அழித்து ஆத்ம விருத்திகளாகிய தேவர்களை<br>தம் சொந்த ஸ்தானத்தில் 'ஆத்மானுபூதி' நிலையில் நிலைபெறச்<br>செய்தவன்.<br><br>அண்டர்பதி' (சிறுவை) திருப்புகழில் இதைக் குறிப்பிடுகிறார்.<br>(பாடல் <a class=\"alten\" href=\"/thiru/nnt0724_u.html\">724</a>).<br><br><strong>......... குறிப்புக்கள் .........</strong><br><br>சிவனுக்கு உள்ள அடை மொழிகள் முருகனுக்கும், முருகனின்<br>விளிகள் சிவனுக்கும் பொருந்துவதைக் கவனிக்கவும். 'சிவ குக'<br>அபேதம் பல திருப்புகழில் காணக்கிடக்கின்றன.<br><br>&nbsp;&nbsp;&nbsp;.. திரிபுரம் எரி செய்த கோவே<br>&nbsp;&nbsp;&nbsp;(பாடல் <a class=\"alten\" href=\"/thiru/nnt0470_u.html\">470</a>) 'அவகுண விரகனை' (சிதம்பரம்)<br><br>&nbsp;&nbsp;&nbsp;சிவாயப் ...... பெருமாள்காண்<br>&nbsp;&nbsp;&nbsp;(பாடல் <a class=\"alten\" href=\"/thiru/nnt0515_u.html\">515</a>) 'பரமகுரு நாத' (சிதம்பரம்)<br><br>... எனப் பாடுவார்.<br><br>முருக பரத்துவத்தைக் கூறும் அருணகிரிநாதர், சிருஷ்டி, திதி,<br>லய தலைவர்களாகிய மும்மூர்த்திகளுக்கும் மேலான நான்காவது<br>இறை பொருள் முருகனே என்று சுப்ரமண்ய பரத்துவத்தை,<br><br>&nbsp;&nbsp;&nbsp;படைத்து காத்து அழிக்கும் திரிமூர்த்திகள் தம்பிரானே<br><br>... எனப் புகழுவார். பாடல் <a class=\"alten\" href=\"/thiru/nnt0259_u.html\">259</a> 'கனைத்து அதிர்க்கும்' (திருத்தணிகை).<br>",
        "songtitle": "பாடல் 18 ... உதியா, மரியா"
    },
    {
        "songid": "sn019",
        "song": "<br>பாடல் 19 ... <strong>வடிவும் தனமும்</strong><br><br>(வறுமையை நீக்கி அருள்வாய்)<br><br>வடிவும் தனமும் மனமும் குணமும்<br>குடியும் குலமும் குடிபோ கியவா<br>அடி அந்தம் இலா அயில் வேல் அரசே<br>மிடி என்று ஒரு பாவி வெளிப்படினே.<br><br><strong>......... பதவுரை .........</strong><br><br><strong>அடி அந்தம் இல்லா</strong> ... முதலும் முடிவும் இல்லாத,<br><br><strong>அயில் வேல் ஆரசே</strong> ... கூரிய வேலாயுதத்தை கையில் ஏந்திய அரசனே,<br><br><strong>மிடி என்று ஒரு பாவி வெளிப்படினே</strong> ... வறுமை என்கிற ஒரு<br>பாவி வந்து விட்டால்,<br><br><strong>வடிவும்</strong> ... உடல் அழகும்,<br><br><strong>தனமும்</strong> ... செல்வங்களும்,<br><br><strong>மனமும்</strong> ... நல்ல மனமும்,<br><br><strong>குணமும்</strong> ... நல்ல குணநலங்களும்,<br><br><strong>குடியும்</strong> ... பிறந்த வம்ச பரம்பரையின் பெருமையும்,<br><br><strong>குலமும்</strong> ... பிறந்த குலத்தின் பெருமையும்,<br><br><strong>குடி போகியவா</strong> ... நீங்கி விடுகின்றன. (இது பெரும் வியப்பே).<br><br><strong>......... பொழிப்புரை .........</strong><br><br>பிறப்பும் இறப்பும் இல்லாத வேலாயுதப் பெருமானே, வறுமை என்கிற<br>பாவி பிடித்துவிட்டால், ஒருவனுடைய அழகும் சமூகத்தில் அவன்<br>கொண்டிருக்கும் உயர் நிலையும் நல்லொழுக்கமும், பரம்பரை<br>கெளரவமும், நீங்கி விடுகின்றனவே. இது என்ன ஆச்சரியம்.<br><br><strong>......... விளக்கவுரை .........</strong><br><br>அருணகிரி நாதர் நல்ல குடியிலும் குலத்திலும் பிறந்து சிறந்த<br>குணவானாக திகழ்ந்த போதிலும், விலைமாதர் பழக்கத்தினாலும்<br>வேறு பல தீய பழக்க வழக்கங்களினாலும் கொடிய வறுமை<br>எய்தினார் என்பதை அவரது திருப்புகழ் பாடல்களினால்<br>தெரிய வருகிறது.<br><br>&nbsp;&nbsp;&nbsp;வறுமை யாகிய தீயின் மேற் கிடந்து நெளியு நீள்புழு<br>&nbsp;&nbsp;&nbsp;வாயினேற் கிரங்கி அருள்வாயே.<br><br>... (பாடல் <a class=\"alten\" href=\"/thiru/nnt0749_u.html\">749</a>) 'அறிவிலாதவர்' (திருநெல்வாயில்)<br><br>&nbsp;&nbsp;&nbsp;புலி வேட்டைக்குள் வரு பசுவைப் போல மிடியாற் பட்ட<br>&nbsp;&nbsp;&nbsp;பாடு ஒரு கதையை பாரினில் யார்க்குச் சொல்வேனினி ..<br><br>... என கூறுகிறார் ('வறுமை பாழ்பிணி').<br><br>வறுமை வந்தால் மேனி அழகு குறைகிறது. சமுகத்தில் வகித்து<br>வந்த அந்தஸ்து நீங்குகிறது. வந்த வறுமையை போக்கிக்கொள்ள<br>மனம் தீய வழியில் செல்ல நாடுகிறது. அதனால் நல்ல குணம்<br>போய் கெட்ட குணம் ஏற்படுகிறது. அனைவரும் பரிகசிக்கும்படியாக<br>மானம் காற்றில் பறந்துவிடுகிறது.<br><br>ஒருவனிடம் பல நற்குணங்கள், நல் குடிப்பிறப்பு, கவர்ச்சித் தோற்றம்,<br>ஒழுக்கம் சீலம் அமைந்திருந்த போதிலும் கையில் பணம்<br>இல்லாவிடில் சமூகம் அவனை மதிப்பதில்லை.<br>",
        "songtitle": "பாடல் 19 ... வடிவும் தனமும்"
    },
    {
        "songid": "sn020",
        "song": "<br>பாடல் 20 ... <strong>அரிதாகிய மெய்</strong><br><br>(உபதேசம் பெற்றதை வியத்தல்)<br><br>அரிதாகிய மெய்ப் பொருளுக்கு அடியேன்<br>உரிதா உபதேசம் உணர்த்தியவா<br>விரிதாரண, விக்ரம வேள், இமையோர்<br>புரிதாரக, நாக புரந்தரனே.<br><br><strong>......... பதவுரை .........</strong><br><br><strong>விரி தாரண</strong> ... விரிந்து பரந்த உறுதியான உள்ளம் கொண்டவனே,<br><br><strong>விக்ரம</strong> ... மிகுந்த வலிமை உடையவனே,<br><br><strong>வேள்</strong> ... எல்லோராலும் விரும்பப்படுகின்றவனே,<br><br><strong>இமையோர் புரி தாரக</strong> ... தேவர்கள் விரும்பும் தாரகப் மந்திரமாம்<br>பிரணவப் பொருளே, விண்ணுலகோரைக் காத்த தேவசேனாபதியே,<br><br><strong>நாக புரந்தரனே</strong> ... தேவ லோகத்தைத் தாங்குபவரே,<br><br><strong>அரிது ஆகிய மெய்ப் பொருளுக்கு</strong> ... அடைவதற்கு அரிது<br>ஆகிய உண்மைப் பொருளைப் பெறுவதற்கு,<br><br><strong>அடியேன்</strong> ... அடியேனாகிய நான்,<br><br><strong>உரிதா உபதேசம் உனர்த்தியவா</strong> ... தகுதி உடைவனாகும்படி<br>உபதேசம் செய்து உணர்த்தி அருளிய திறம் ஆச்சரியமானது.<br><br><strong>......... பொழிப்புரை .........</strong><br><br>எங்கும் விரிந்து எதையும் தாங்கும் பொறுப்பை உடைய<br>பராக்ரமசாலியே, தேவர்கள் சதா தியானம் செய்யும் பிரவண<br>சொரூபியே, விண்ணுலகத்தைக் காப்பவனே, கிடைப்பதற்கு<br>அரிதாகிய மெய்யுணர்வாகிய சிவஞானத்தை அடியேனுக்கு<br>உரியவை ஆகும்படி எனக்கு உபதேசம் செய்த பெருமையை<br>என்னவென்று சொல்வது?<br><br><strong>......... விளக்கவுரை .........</strong><br><br>குரு அருள் இன்றி ஞானம் கிட்டாது. அருணகிரி போன்ற அவதார<br>புருஷர்களுக்கு இறைவனே குருவாக வந்து உபதேசம் செய்கிறான்.<br>இதை பல கந்தர் அலங்காரப் பாடல்களிலும் கூறுகிறார்<br>(பாடல் 9) 'தேனென்று',<br><br>&nbsp;&nbsp;&nbsp;.. தெளிய விளம்பியவா முகமாறுடை தேசிகனே<br>&nbsp;&nbsp;&nbsp;தெய்வ வள்ளிக்கோன் அன்று எனக்கு உபதேசித்தது<br>&nbsp;&nbsp;&nbsp;ஒன்று உண்டு ..<br><br>... என பல இடங்களில் வியக்கிறார். இதற்கு முன் உள்ள அநுபூதியில்,<br>வறுமையின் கொடுமையை வர்ணித்தார். இந்த வறுமை தீர முருகப்<br>பெருமானின் கருணையை வேண்டினார்.<br><br>&nbsp;&nbsp;&nbsp;.. என் வறுமை தீர அன்று உன் அருள் பேணேன் ..<br><br>... என்கிறார்.<br><br>மிடியை மாற்ற பொருள் வேண்டும். அதை யாரிடம் சென்று கேட்பது?<br>மெய்ஞானமாகிய கிடைத்தற்கரிய பெரும் பொருளையே முருகன் எனக்கு<br>கொடுத்துவிட்டான். மெய்ப்பொருளாகிய பர ஞானத்தைப் பெற்றவன்<br>பிறவிப் பிணியினின்றும் விடுவிப்பான். உடம்பே அற்றுப் போகும் போது<br>மிடியும் கிடையாது. இவ்வளவு அரிதாகிய மெய்ப்பொருளை தன் முயற்சி<br>இல்லாமலேயே முருகன் எனக்கு உரிமையாக்கிக் கொடுத்தது என்ன<br>ஆச்சரியம்? என்று கேட்கிறார்.<br><br>&nbsp;&nbsp;&nbsp;பேற்றைத் தவம் சற்றும் இல்லாத என்னை இப் பிரபஞ்சம்<br>&nbsp;&nbsp;&nbsp;எனும் சேற்றைக் கழிய வழி விட்டவா ..<br><br>... என்கிறார்.<br><br>இதற்குக் காரணம் முருகப் பெருமானின் அவ்யாஜ கருணையே.<br><br>&nbsp;&nbsp;&nbsp;.. நான் அவனுடைய அடியவன் என்ற உணர்வு முறுக்கேறி<br>&nbsp;&nbsp;&nbsp;நிற்கும் பொழுது அந்த உறவையே பற்றாகக் கொண்டு நடந்த<br>&nbsp;&nbsp;&nbsp;காரணத்தினால் அவன் அருளியதே இவைகள்.<br><br>... என்கிறார்.<br><br>தனக்கு அருள் செய்தது போல் உலகிலுள்ள எல்லா ஜீவராசிகளுக்கும்<br>முருகன் எல்லாவற்றையும் அருளிக் காப்பாற்றுவதை குறிக்க 'விரி தாரண'<br>என்று முருகனை கூப்பிடுகிறார்.<br><br>பூவுலகுக்கு மட்டுமா? விண்ணுலகை மீட்டுக்கொடுத்த பின்பு ஒரு தும்பி<br>கூட அங்கு நுழையாதபடி பாதுகாப்பதாக,<br><br>&nbsp;&nbsp;&nbsp;கைத்தலத் தீக்குப் பார்த்து நுழையாத<br>&nbsp;&nbsp;&nbsp;கற்பகத் தோப்புக் காத்த பேருமாளே.<br><br>... என்கிறார். திருப்புகழ் (பாடல் <a class=\"alten\" href=\"/thiru/nnt1300_u.html\">1300</a>) 'புத்தகத் தேட்டி' (திருநெல்வாயில்).<br><br>இது எதைக் காட்டுகிறதெனில், மீண்டும் தேவலோகத்தில் அசுத்த<br>விருத்திகளாகிய அனாத்ம தீய சக்திகள் அங்கு நுழைந்து விடாதபடி<br>முருகன் காவல் காத்து தேவர்களை காப்பாற்றி வருகிறார் என்பதை<br>அருணகிரியார் முருகனை,<br><br>&nbsp;&nbsp;&nbsp;.. இமையோர்புரி தாரக நாக புரந்தரனே ..<br><br>... என்கிறார்.<br>",
        "songtitle": "பாடல் 20 ... அரிதாகிய மெய்"
    },
    {
        "songid": "sn021",
        "song": "<br>பாடல் 21 ... <strong>கருதா மறவா</strong><br><br>(திருவடி தீட்சை அருள்வாய்)<br><br>கருதா மறவா நெறிகாண, எனக்கு<br>இருதாள் வனசம் தர என்று இசைவாய்<br>வரதா, முருகா, மயில் வாகனனே<br>விரதா, சுர சூர விபாடணனே.<br><br><strong>......... பதவுரை .........</strong><br><br><strong>வரதா</strong> ... கேட்ட வரங்களை வழங்கும் வள்ளலே,<br><br><strong>முருகா</strong> ... முருக வேளே,<br><br><strong>மயில் வாகனனே</strong> ... மயிலை வாகனமாகக் கொண்டவனே,<br><br><strong>விரதா</strong> ... அடியார்களைக் காக்கும் விரதம் கொண்டவனே,<br><br><strong>அசுர சூர விபாடணனே</strong> ... அசுர கூட்டங்களையும் சூரனையும்<br>அழித்தவனே,<br><br><strong>கருதா மறவா நெறி காண</strong> ... நினைப்பு மறப்பு அற்ற வழியைக்<br>கண்டு கொள்ள,<br><br><strong>எனக்கு</strong> ... அடியேனுக்கு,<br><br><strong>இருதாள் வனசம் தர</strong> ... உன்னுடைய இரு திருவடித் தாமரைகளைத்<br>தருவதற்கு,<br><br><strong>என்று இசைவாய்</strong> ... உன்னுடைய திரு உள்ளம் எப்போது இசையுமோ?<br><br><strong>......... பொழிப்புரை .........</strong><br><br>வள்ளலே, அழகனே, மயில் வாகனக் கடவுளே, அடியார்களை<br>ரட்சிப்பதையே விரதமாகக் கொண்டவனே, அசுர கூட்டத்தையும்<br>சூரபத்மனையும் அழித்தவனே, நினைப்பு மறப்பு என்கிற இரு நிலைகளும்<br>போய், நிர்விகல்ப நிலையை நான் உணர, உன்னுடைய இரண்டு திருவடித்<br>தாமரைகளை அளிப்பதற்கு எப்போது உன் திரு உள்ளம் இசைவாயோ?<br><br><strong>......... விளக்கவுரை .........</strong><br><br>ஒருவன் விழித்திருக்கும் நேரங்களில் எதையாவது நினைத்துக்<br>கொண்டிருக்கிறான் அல்லது எதையாவது மறக்கிறான். இந்த இரண்டு<br>நிலைகளையும் பகல் இரவுகளுக்கு ஒப்பிடலாம். பல பாடல்களில் அந்தி<br>பகல் அற்ற நிலை அருள்வாயே என்று வேண்டுவதைப் பார்க்கலாம்.<br><br>இந் நினைப்பும் மறப்பும் அற்ற நிலை ஏற்பட்டால்தான் ஆன்ம<br>அனுபவத்தை அறிய முடியும். இந்நிலையே 'சுவானுபூதி' எனப்படுகிறது.<br>இந்த நிலையை அடைய முருகனின் அருள் வேண்டும்.<br><br>இந்நிலையை,<br><br>&nbsp;&nbsp;&nbsp;.. இராப்பகல் அற்ற இடத்தில் இருக்கை எளிதல்லவே ..<br><br>... என்பார். நினைப்பு மறப்பு என்கிற இரண்டும் ஒருவகை ஆற்றலின்<br>இரு வேறு பக்கங்கள். மனம் இயங்கினால்தான் நினைப்பு ஏற்படும்.<br><br>மறதி என்பது மனம் இயங்கும்போது நினைப்பு வராமல் தயங்கும் நிலை.<br>மனம் இயங்காமல் போனால் நினைப்பும் இல்லை. மறதியும் இல்லை.<br>தூங்குபவர்களுக்கு இரண்டும் இல்லை. ஆனால் அவர்கள் இருளில்<br>இருப்பவர்கள்.<br><br>விழிப்பு நிலையிலேயே நினைப்பு மறப்பு இன்றி இருக்கும் அனுபவமும்<br>உண்டு.<br><br>&nbsp;&nbsp;&nbsp;ஓங்காரத் துள்ளொளிக் குள்ளே<br>&nbsp;&nbsp;&nbsp;&nbsp;&nbsp;&nbsp;முருக னுருவங்கண்டு தூங்கார் ..<br><br>இந்த சுவானுபூதி நிலையை 'உணர்வோடு தூங்குவார்க்கே விளங்கும்<br>அனுபூதி' என்கிறார் 'வேப்பூர்' திருப்புகழில்.<br>&nbsp;(பாடல் <a class=\"alten\" href=\"/thiru/nnt0753_u.html\">753</a> 'குரைகடல் உலகினில்').<br><br>இந்த அனுபவத்தை அடைய மனதை இறைவனின் திருவருள்<br>எண்ணத்திலேயே லயிக்கச் செய்ய வேண்டும். இந்த முயற்சியில்<br>முருகனின் திருவடித் தாமரைகளின் துணையை வேண்டுகிறார். அப்படி<br>முயற்சி செய்யும்போது 'ஞானமாக நின்று ஒளிவீசும் இருதாள் வனசம்<br>கருதா மறவா' நிலை வந்த பிறகு அதுவே முக்தி நிலையாக மாறிவிடும்.<br><br>இறைவனின் திருவடிகள் சவிகல்ப சமாதியில் தியானப் பொருளாகவும்<br>நிர்விகல்ப சமாதியில் நாம் அடையும் யோக அனுபூதி நிலையாகவும்<br>மாறிவிடும்.<br>",
        "songtitle": "பாடல் 21 ... கருதா மறவா"
    },
    {
        "songid": "sn022",
        "song": "<br>பாடல் 22 ... <strong>காளைக் குமரேசன்</strong><br><br>(தன் தவப் பேற்றை எண்ணி அதிசயித்தல்)<br><br>காளைக் குமரேசன் எனக் கருதித்<br>தாளைப் பணியத் தவம் எய்தியவா<br>பாளைக் குழல் வள்ளி பதம் பணியும்<br>வேளைச் சுர பூபதி, மேருவையே.<br><br><strong>......... பதவுரை .........</strong><br><br><strong>பாளைக் குழல்</strong> ... கமுகின் பாளை போன்ற நீண்ட கூந்தலை உடைய,<br><br><strong>வள்ளி பதம் பணியும்</strong> ... வள்ளிப் பிராட்டியின் பாதங்களைத்<br>தொழுகின்ற,<br><br><strong>வேளை</strong> ... முருக வேளை,<br><br><strong>சுர பூபதி</strong> ... தேவர்களின் அரசனை,<br><br><strong>மேருவையே</strong> ... மேரு மலையன்ன பெருமை உடையவனை,<br><br><strong>காளைக் குமர ஈசன் எனக் கருதி</strong> ... காளைப் பருவம் கொண்ட<br>குமரன், ஈசன் என தியானம் செய்து,<br><br><strong>தாளைப் பணிய</strong> ... அவனுடைய திருவடிகளை வணங்கும்படியான,<br><br><strong>தவம் எய்தியவா</strong> ... தவத்தினை அடியேன் அடைந்தது ஆச்சரியமானது.<br><br><strong>......... பொழிப்புரை .........</strong><br><br>கூந்தப் பனை பாளையைப் போல் கருத்து நீண்ட கூந்தலை உடைய<br>வள்ளியின் பாதங்களை வணங்குகின்ற முருகனை, தேவலோகத்<br>தலைவனை, மேரு மலையைப் போன்ற கம்பீரமும், ஸ்தரத் தன்மையையும்<br>உடையவனை காளைப் பருவத்து குமரக்கடவுள் என நிர்ணயம் செய்து,<br>அவனுடைய திருவடிகளையே வணங்கும்படியான தவத்தை நான்<br>அடைந்தது மிகவும் அதிசயமானது.<br><br><strong>......... விளக்கவுரை .........</strong><br><br>இநதப் பாட்டை மேல் நோக்காகப் பார்க்கும்போது மிகவும் சாமான்யமான<br>கருத்தைக் கொண்டதுபோல்தான் தோன்றும். வள்ளி மணாளன்தான்<br>முருகக்கடவுள் என்கிற உண்மையை யாவரும் அறிவர். வள்ளி கல்யாணம்<br>என்பது புராணக் காலத்தில் நடந்த சம்பவம் அல்ல. இன்றும் நடந்து<br>கொண்டிருக்கும் நிகழ்ச்சியே. ஞானத்திலோ பக்தியிலோ பக்குவம்<br>அடைந்த ஆன்மாக்களை இறைவனே வலிய வந்து ஆட்கொள்வான்.<br>இதற்கு சாட்சியாக தன்னையே கூறுகிறார் .. பேற்றைத்தவம் சற்றும்<br>இல்லாத தன்னையும் ஆட்கொண்டு சிவபோகத்தை அடையச் செய்த<br>அதிசயத்தை மிகுந்த பூரிப்புடன் பறைசாற்றுகிறார் அருணை முனிவர்.<br><br>பக்குவப்பட்ட ஆன்மாக்களை ஆட்கொள்வதில் முருகன் அளப்பரிய<br>ஆவல் கொண்டுள்ளான் என்பதை நாயகி நாயகன் பாவத்தில் என்றும்<br>இளைஞனாகவே இருந்து சிவ மணம் புரிகிறான் என்கிற கருத்தை<br>மனத்தில் அவனை 'குமரன்' என விளித்துக் கூறுகிறார்.<br><br>தன்னுடைய சரித்திரத்தையும் வள்ளி திருமணத்தையும் சேர்த்து<br>கின்னங் குறித்து .. ' எனத் தொடங்கும் கந்தர் அலங்காரப் பாடலில் (24),<br>வள்ளி கல்யாணம் என்ற பேரில், பிரணவ உபதேசம் செய்ததை<br><br>&nbsp;&nbsp;&nbsp;.. ஓது குறமான் வனத்தில் மேவி அவள் கால் பிடித்து<br>&nbsp;&nbsp;&nbsp;ஓம் எனும் உபதேச விதத்தோடு அணைவோனே ..<br><br>... என்பார்.<br><br>இந்த ரகசியத்தை என் செவியில் நீ சொன்ன அற்புதம் எப்பேற்பட்டது<br>என எண்ணி எண்ணி வியக்கிறார்.<br>",
        "songtitle": "பாடல் 22 ... காளைக் குமரேசன்"
    },
    {
        "songid": "sn023",
        "song": "<br>பாடல் 23 ... <strong>அடியைக் குறியாது</strong><br><br>அடியைக் குறியாது அறியா மையினால்<br>முடியக் கெடவோ? முறையோ? முறையோ?<br>வடி விக்ரம வேல் மகிபா, குறமின்<br>கொடியைப் புணரும் குண பூதரனே.<br><br><strong>......... பதவுரை .........</strong><br><br><strong>வடி விக்ரம வேல் மகிபா</strong> ... கூர்மையும் வலிமையுமுடைய<br>வேலாயுதத்தை ஏந்தி மகிமை பெற்றவனே,<br><br><strong>குறமின் கொடியைப் புணரும்</strong> ... குறவர் குலத்து வளர்ந்த மின்னல்<br>கொடி போன்ற வள்ளி நாயகியைச் சேர்கின்ற,<br><br><strong>குண பூதரனே</strong> ... குணக் குன்றமே,<br><br><strong>அடியைக் குறியாது</strong> ... உனது திருவடியைத் தியானிக்காமல்,<br><br><strong>அறியாமையினால்</strong> ... அறிவின்மையினால்,<br><br><strong>முடியக் கெடவோ</strong> ... அடியேன் அடியோடு அழிந்து போகலாமோ.,<br><br><strong>முறையோ முறையோ</strong> ... இது நீதியோ? இது நீதியோ?<br><br><strong>......... பொழிப்புரை .........</strong><br><br>நினது திருவடியையே நான் அடைய வேண்டிய இலக்காகக் கொள்ளாமல்,<br>அஞ்ஞானத்தில் மூழ்கிப் போவது சரியா? இது நியாயமாகுமா? கூரிய<br>வெற்றிவேல் பெருமாளே, மின்னல் கொடி பொன்ற வள்ளியைச்<br>சேருகின்ற குணக்குன்றே.<br><br><strong>......... விளக்கவுரை .........</strong><br><br>நாம், நம் வாழ்க்கையில் எந்நிலையிலும் என்ன செய்தாலும் அடிப்படை<br>லட்சியமாக இறைவனின் திருவடியை நினைத்துக் கொள்ளவேண்டும்.<br>எந்தக் காலத்திலும் மாறாமல் துணையாக நிற்பது அவனுடைய<br>சேமக் கோமள பாதத் தாமரையே'. அதையே நமது லட்சியப் பொருளாக<br>வைத்துக்கொண்டால் எதற்கும் அஞ்சாத மனோநிலை கிடைக்கும்.<br>அவன் திருவடிகளையே குறிக்கோளாக வைத்து எல்லா முயற்சிகளையும்<br>செய்வதால்தான் அவர்கள் 'அடியார்கள்' எனப்படுகிறார்கள்.<br><br>இந்த லட்சியம் இல்லாதவர்களின் வாழ்க்கை எந்தப் பயனுமின்றி<br>விருதாவிலே அடியோடு கெட்டுவிடும். இத்தகைய முடிவு எனக்கு<br>வருவது என்னுடைய ஆன்ம சொரூபத்திற்கு பொருந்தாது. அது உன்<br>கருணைக்கும் தகாது. இதைக் குறிக்கவே 'முறையோ முறையோ' என்று<br>ஓலமிடுகிறார்.<br><br>'அடி' என்பதற்கு ஒரு விஷேசப் பொருளும் கொள்ளலாம். 'அடி'<br>என்பதற்கு 'ஆதி, மூலம், இறைவன்' என்று பொருள் உண்டு. ஆன்மா<br>தன்னை அறிவதில்லை. தனக்கு அடியான ஆதியான முதல்வனையும்<br>அறிவதில்லை. இது 'அவித்தை' எனப்படும். அஞ்ஞானத்தால் ஏற்படுவது<br>இந்த அவித்தை. இதை மாற்றுவதற்கு நீ ஞான சக்திதரனாக<br>வரவேண்டும் என்பதை ஞாபகப்படுத்தும் விதத்தில் அவனை 'வடி விக்ரம<br>வேல் மகிபா' என அழைக்கிறார்.<br><br>தன் உண்மைச் சொரூபத்தை அறியாமல் 'வேடர்களுடன் இருந்த<br>வள்ளியை ஆட்கொண்டு, அவளை உன்னுடன் சேர்த்துக்கொண்டு<br>ஞான வாழ்வு அளித்தவன் நீதானே' என்று அதையும் அவனுக்கு<br>ஞாபகப்படுத்துகிறார்.<br><br>'வல்லி' என்றால் கொடி. அதற்கு தாவிப் படர ஒரு கொழு கொம்பு தேவை.<br>சுரந்திரமற்ற ஆன்மா இறைவனையே பற்ற வேண்டும். சுருங்கச்<br>சொன்னால் அஞ்ஞானம் சூழ்ந்த ஆன்மா தனது ஆதாரத்தை உணராது<br>அழியும் என்பதையும் 'முருகனின் வேலாயுதத்தைச் சொன்னதினால்<br>அஞ்ஞானத்தை அழியச் செய்து, மெய் ஞானத்தைத் தந்தது' என்பதையும்<br>மின் கொடியைப் புணரும்' என்பதனால் பக்குவப்பட்ட ஆன்மாவை<br>அவனே வலிய வந்து ஆட்கொள்ளும் கருணையையும், 'குணபூதரன்'<br>என்பதினால் முருகனின் அருட் குணங்களாகிய எட்டு குணங்களையும்<br>கூறுகிறார். அவர்கள் காலபாசத்தை வென்று இருப்பார்கள். இந்த<br>சூட்சுமத்தை அறியாத கரும மார்க்கிகள் மீண்டும் மீண்டும் பிறந்து<br>இறந்து உழல்வார்கள்.<br>",
        "songtitle": "பாடல் 23 ... அடியைக் குறியாது"
    },
    {
        "songid": "sn024",
        "song": "<br>பாடல் 24 ... <strong>கூர்வேல் விழி</strong><br><br>(மங்கையர் மோகம் கெட, திருவருள் கூட)<br><br>கூர்வேல் விழி மங்கையர் கொங்கையிலே<br>சேர்வேன், அருள் சேரவும் எண்ணுமதோ<br>சூர் வேரொடு குன்று தொளைத்த நெடும்<br>போர் வேல, புரந்தர பூபதியே.<br><br><strong>......... பதவுரை .........</strong><br><br><strong>சூர் வேரொடு</strong> ... சூரபத்மன் குலம் முழுவதையும்,<br><br><strong>குன்று தொளைத்த</strong> ... அவனுக்கு காவலாய் இருந்த கிரவுஞ்ச<br>மலையை ஊடுருவிச் சென்ற<br><br><strong>நெடும் போர் வேல</strong> ... கொடிய கொலை புரியும் வேலாயுதத்தை<br>திருக்கையில் தாங்கிக் கொண்டிருப்பவனே,<br><br><strong>புரந்தர பூபதியே</strong> ... இந்திரனுடைய நகரத்திற்கு அரசனே,<br><br><strong>கூர் வேல் விழி</strong> ... கூரிய வேல் போன்ற கண்களை உடைய,<br><br><strong>மங்கையர் கொங்கையிலே</strong> ... மாதர்களுடைய தனபாரங்களை,<br><br><strong>சேர்வேன்</strong> ... சேர விருப்பங்கொண்ட அடியேன்,<br><br><strong>அருள் சேரவும் எண்ணுமதோ</strong> ... உனது திரு அருள் பேற்றை<br>பெற நான் நினைக்க மாட்டேனோ?<br><br><strong>......... பொழிப்புரை .........</strong><br><br>எனது ஆண்டவனே, நின் திருவருளில் கலக்க வேண்டும் என்கிற<br>ஆசையை மனதால் நினைப்பதற்கும் எனக்குத் தகுதி இல்லையே.<br>ஏனெனில் எனது மனது முழுவதும் காம இச்சை ஆக்ரமித்துக்<br>கொண்டு இருக்கிறதே.<br><br><strong>......... விளக்கவுரை .........</strong><br><br>முருகனின் அருள் கிட்டவில்லையே என்று அவனைக் குறை<br>கூறுமுன் அதைப் பெறுவதற்கு நமக்கு தகுதி இருக்கிறதா?<br>என்று நம்மை நாம் தற்சோதனை செய்து பார்க்கவேண்டும்.<br><br>அநுபூதி அடைந்த பின் பாடிய பாட்டா இது? இல்லை நம்<br>குறைகளை எல்லாம் தமதாக ஏற்றுக்கொண்டு, நெஞ்சம்<br>அழுங்கி, முருகனின் கருணையை வேண்டுகிறார்<br>அருணை முனிவர்.<br><br>மங்கையரின் வேல் விழி மயக்கத்தை மாற்றுவதற்கு முருகனின்<br>வேலைத் தியானிக்க வேண்டும். முழு மாயா சொரூபமான<br>கிரவுஞ்ச கிரியை அழித்த அந்த வேல், நமது செக மாயையையும்<br>பொடியாக்கி அழித்துவிடும். எல்லா மயக்கங்களிலும் கொடிதான<br>மாதர் மயக்கம் தீர இறைவனின் அருளே பக்க துணையாக நிற்கும்<br>என்பதை பல பெரியோர்களும் கூறியுள்ளார்கள்.<br>",
        "songtitle": "பாடல் 24 ... கூர்வேல் விழி"
    },
    {
        "songid": "sn025",
        "song": "<br>பாடல் 25 ... <strong>மெய்யே என</strong><br><br>(வினை மிகுந்த வாழ்வை நீக்கு முருகா)<br><br>மெய்யே என வெவ்வினை வாழ்வை உகந்து<br>ஐயோ, அடியேன் அலையத் தகுமோ?<br>கையோ, அயிலோ, கழலோ முழுதும்<br>செய்யோய், மயில் ஏறிய சேவகனே.<br><br><strong>......... பதவுரை .........</strong><br><br><strong>கையோ</strong> ... திருக்கரங்கள் மட்டுமோ,<br><br><strong>அயிலோ</strong> ... கையில் விளங்கும் வேலாயுதம் மட்டுமோ,<br><br><strong>கழலோ</strong> ... திருவடிகள் மட்டுமோ,<br><br><strong>முழுவதும் செய்யோய்</strong> ... திருமேனி முழுவதும் செம்மை நிறம்<br>கொண்டவனே,<br><br><strong>மயில் ஏறிய சேவகனே</strong> ... மயில் ஏறிய மாவீரனே,<br><br><strong>வெவ்வினை வாழ்வை</strong> ... கொடிய தீவினையால் வந்த வாழ்க்கையை,<br><br><strong>மெய்யே என உகந்து</strong> ... என்றும் நிலையானது என மகிழ்ந்து,<br><br><strong>ஐயோ</strong> ... அந்தோ,<br><br><strong>அடியோன் அலையத் தகுமோ</strong> ... அடியேன் உழலுதல் நீதியோ?<br><br><strong>......... பொழிப்புரை .........</strong><br><br>திருக்கரங்கள், வேல், திருவடிகள் என மேனி முழுவதும் சிவந்தவனே.<br>மயில் மேல் வரும் உலக ரட்சகனே. வினைப் பயனால் ஏற்பட்ட இவ்<br>உலக வாழ்வை சாஸ்வதம் என்று எண்ணி, அதில் நான் களிப்புடன்<br>திரிந்து உழல்வது என்ன பரிதாபம்.<br><br><strong>......... விளக்கவுரை .........</strong><br><br>முருகனை 'எத்தனை கலாதி' என்கிற திருத்தணிகைத் திருப்புகழில்<br>(பாடல் <a class=\"alten\" href=\"/thiru/nnt0247_u.html\">247</a>),<br><br>&nbsp;&nbsp;&nbsp;.. செக்கர் நிறமாய் இருக்கும் பெருமாளே ..<br><br>என்பார். ஆகமங்களிலும் அவன் நிறம் பால சூர்யப் பிரகாசம், குங்கும<br>வர்ணம், பச்சை வர்ணம் என்றெல்லாம் கூறப்பட்டுள்ளன. முருகன்<br>காட்சி கொடுக்கும் பொழுது இந்த ஒளி எல்லா இடங்களிலும்<br>வியாபித்து வருவதை,<br><br>&nbsp;&nbsp;&nbsp;.. அடர் பவள ஒளி பாய ..<br><br>... என்பார் 'சுடரனைய திருமேனி' என்கிற சிதம்பரத் திருப்புகழில்<br>(பாடல் <a class=\"alten\" href=\"/thiru/nnt0502_u.html\">502</a>),<br><br>தந்திர சாஸ்திரங்கள் பல நிறங்களுக்கு பல விமர்சனத்தை தந்துள்ளன.<br>பிரம்மத்தை எந்த பாதிப்பும் இல்லாத வெள்ளை என்றும், அந்த<br>பிரம்மத்தினின்று வெளிப்படும் அம்சம் சிவப்பு நிறம் என்றும் கூறுவார்கள்.<br>அருவமான பிரம்மத்தின் பிரகாச அம்சம் சிவப்பு நிறமாய் உருவான<br>சிவனாகவும் முருகனாகவும் காட்சி அளிக்கிறது. ஆகையால் உலகம்<br>உய்ய உருக் கொண்ட பிரமத்தின் விமர்சன அம்சமான முருகனைப்<br>பற்றுதலே கதியாகும்.<br><br>இவ்வாழ்வு ஏற்படக் காரணம் நாம் முன் பிறவிகளில் செய்த வினைகளே.<br>வினைகள் மூன்று வகைப்படும். பல பிறவிகளில் சம்பாதித்த மூட்டையே<br>சஞ்சிதம். இதிலிருந்து ஒரு பகுதியை இந்தப் பிறவியில் அனுபவித்து<br>வருகிறோம். இதுவே பிராப்தம். இந்தப் பிறவியில் பல செயல்களைச்<br>செய்து, புதிய வினைகளைச் சம்பாதிக்கிறோம். இவ்வாறு உயிர்கள்<br>வினைகளை புசிக்க உதவுகின்ற சக்திக்கு திரோதானம் என்று பெயர்.<br>இந்த திரோதான சக்திதான் பொய்யான உலக வாழ்க்கையை மெய் என<br>நினைக்கச் செய்கிறது. இவ் உலக வாழ்வுதான் மெய் என நினைக்கும்<br>வரையில், வினை நாசம் ஆகாது. அது திருப்ப திருப்ப பிறவியைக்<br>கொடுத்துக்கொண்டேதான் இருக்கும். இந்த வினைச் சுழலில் அகப்பட்ட<br>உயிர், ஒரு துரும்புபோல் வருவதும் போவதுமாய் சுழன்று கொண்டேதான்<br>இருக்கும். இதைத்தான் அலைதல் என்று இப்பாட்டில் கூறுகிறார்.<br><br>ஞானமே உருவானவன் கையில் ஞானமதையே வேலாயுதமாக வைத்துக்<br>கொண்டிருக்கிறான். இப்படிப்பட்ட முருகனின் கருணையினால்<br>ஞானிகள் இந்தப் பிறவியிலேயே பற்றை விட்டு, வினைத் தொடர்பு<br>இல்லாமல் செயல்கள் செய்து, ஆகாம்ய வினையை நீக்குகிறார்கள்.<br>குருவின் அருளினால் சஞ்சிதம் அழிந்துபோகும். தம் மட்டும்<br>அனுபவித்தே தீர்க்க வேண்டும். ஆனால் அருணகிரியார் அலங்காரத்தில்,<br><br>&nbsp;&nbsp;&nbsp;.. அவன் கால் பட்டு அழிந்தது இங்கு என் தலை<br>&nbsp;&nbsp;&nbsp;மேல் அயன் கையெழுத்தே ..<br><br>... என்பதாலும், 'ஆசார வீன', திருநாகேச்சுரம் - திருப்புகழில் (பாடல் <a class=\"alten\" href=\"/thiru/nnt0873_u.html\">873</a>),<br><br>&nbsp;&nbsp;&nbsp;.. நாசாதி பிராரத்த துக்க மிக்கவர் மாயா விகாரத்து ..<br><br>... என்பதாலும் தத்தையும் முருகன் அருள் இருந்தால் ஒழித்துவிட<br>முடியும் என்று தெரிகிறது. வினை ஓட விடும் கதிர் வேல் என்பதால்<br>வேலைத் தியானம் செய்தால் எல்லா வினைகளும் நசிந்து போகும்<br>என்று உணரலாம்.<br>",
        "songtitle": "பாடல் 25 ... மெய்யே என"
    },
    {
        "songid": "sn026",
        "song": "<br>பாடல் 26 ... <strong>ஆதாரம் இலேன்</strong><br><br>(திரு அருள் பெற)<br><br>ஆதாரம் இலேன், அருளைப் பெறவே<br>நீதான் ஒரு சற்றும் நினைந்திலையே<br>வேதாகம ஞான விநோத, மன<br>அதீதா சுரலோக சிகாமணியே.<br><br><strong>......... பதவுரை .........</strong><br><br><strong>வேத ஆகம ஞான விநோத</strong> ... வேதங்களிலும் ஆகமங்களிலும்<br>காணப்படுகின்ற உட்பொருளான ஞானத்தையே வடிவாகக்<br>உடையவனே,<br><br><strong>மன அதீத</strong> ... மனதிற்கு எட்டாத நிலையில் இருப்பவனே,<br><br><strong>சுர லோக சிகாமணியே</strong> ... தேவலோகத்தின் முடி மணியாக<br>விளங்குபவனே,<br><br><strong>ஆதாரம் இலேன்</strong> ... உனது திருவடியை அன்றி வேறு ஒரு பற்றுக்<br>கோடும் இல்லாத அடியேன்,<br><br><strong>அருளைப் பெறவே</strong> ... திருவருளைப் பெற்று உய்யுமாறு,<br><br><strong>நீ தான் ஒரு சற்றும் நினைந்திலையே</strong> ... நீ ஒரு சிறிதேனும்<br>நினைக்க வில்லையே (நினைத்து அருள் புரியவும்).<br><br><strong>......... பொழிப்புரை .........</strong><br><br>வேத ஆகமங்களில் காணப்படும் உபதேசப் பொருட்களில் பொதிந்து<br>விளங்கும் பூரணப் பொருளே, அல்லது வேத ஆகமங்களின்<br>துணைகொண்டு அடியார்களிடம் விளையாடல்களைப் புரிபவனே,<br>தேவலோக சிரோரத்தினமே, உன் அருளைப் பெறுவதற்கு எனக்கு<br>எந்த வித மார்க்கமும், அடிப்படைக் கொள்கைப் பலமும்,<br>தோன்றவில்லையே. என்னுடைய இந்த நிராதார நிலையைப்<br>பார்த்தும் எனக்கு இரங்காமல் நீ இப்படி சும்மா இருப்பது உனக்கு<br>நியாயமாகுமா?<br><br><strong>......... விளக்கவுரை .........</strong><br><br>ஆன்மா சிற்றறிவு கொண்டது. அதுவாக இறைவனைத் தேடும் ஆற்றல்<br>இல்லாதது. ஆதலால் அவன் அருளாலே அவன் தாள் வணங்கி என்கிற<br>திருவாசகத்தின்படி அவனை வழிபடுவதற்கு அவன் அருளே<br>தேவையாக இருக்கிறது.<br><br>இறைவனே அருள்பாலிக்க தானே வந்தாலன்றி ஆன்மாவிற்கு அவன்<br>அருள் கிட்டாது' என்கிற கருத்து இப்பாடலில் வலியுறுத்தப்படுகிறது.<br><br>முருகனுக்கு இது பெரிய காரியமன்று. ஏனெனில் வேதாகமங்கள்<br>போதிப்பது அவன் அருளையே. அவன் ஞான திருவிளையாடல்களைப்<br>புரிபவன். மனதால் அறியப்படாத உயர் நிலையில் அவன் இருந்தாலும்<br>தேவர்களின் துயருக்கு மனம் இரங்கி, அவர்களை மீண்டும் பதவியில்<br>அமர்த்தி, அவர்களுக்கு சிரோரத்தினமாக திகழ்பவனும் அவனேதான்.<br><br>நானும் தேவர்களைப்போல் என்னுடைய சுய ராஜ்யமான ஆன்மீகப்<br>பதவியை இழந்து தவிப்பதை ஞானபரிபூரணனான நீ அறிவாய்.<br>தேவர்களை அசுரர்களிடமிருந்து காப்பாற்றி அவர்களை தேவலோகத்தில்<br>மீண்டும் குடியேற்றி வைத்ததுபோல் என்னையும் எனது தீய அசுர<br>சக்திகளிலிருந்து ரட்சித்து, எனக்கு மீண்டும் உயர்ந்த நிலையை<br>கொடுப்பது உன் கடன்தானே' என முருகனிடம் மன்றாடுகிறார் நம்<br>அருணை மாமுனிவர்.<br><br>திருமுருகாற்றுப்படையிலும், நக்கீரர்,<br><br>&nbsp;&nbsp;&nbsp;காக்கக் கடவிய நீ காவாதிருத்தக்கால்<br>&nbsp;&nbsp;&nbsp;யாருக்குப் பரமாம் ..<br><br>.. என கூறுகிறதை கவனிக்கவும்.<br>",
        "songtitle": "பாடல் 26 ... ஆதாரம் இலேன்"
    },
    {
        "songid": "sn027",
        "song": "<br>பாடல் 27 ... <strong>மின்னே நிகர்</strong><br><br>(வினையால் வருவது பிறவி)<br><br>மின்னே நிகர் வாழ்வை விரும்பிய யான்<br>என்னே விதியின் பயன் இங்கு இதுவோ?<br>பொன்னே, மணியே, பொருளே, அருளே,<br>மன்னே, மயில் ஏறிய வானவனே.<br><br><strong>......... பதவுரை .........</strong><br><br><strong>பொன்னே</strong> ... பொன்னைப் போன்றவனே,<br><br><strong>மணியே</strong> ... நவ ரத்தினம் போல் ஒளியை வீசுபவனே,<br><br><strong>பொருளே</strong> ... பேரின்பப் பொருளே,<br><br><strong>அருளே</strong> ... பேரருளானவனே,<br><br><strong>மன்னே</strong> ... தலைவனே,<br><br><strong>மயில் ஏறிய வானவனே</strong> ... மயிலை வாகனமாகக் கொண்ட<br>மேலானவனே,<br><br><strong>மின்னே நிகர் வாழ்வை விரும்பிய யான்</strong> ... மின்னலைப் போல்<br>தோன்றி உடனே மறையும் நிலையில்லாத இவ்வுலக வாழ்வை<br>நிலையானது என எண்ணிக் கொண்டிருக்கும் நான்,<br><br><strong>என்னே</strong> ... இந்த நிலையை என்ன என்று கூறுவேன்,<br><br><strong>இங்கு விதியின் பயன் இதுவோ</strong> ... இந்த உலகில் என் தலை<br>விதியின் பயன் இதுதானோ?<br><br><strong>......... பொழிப்புரை .........</strong><br><br>யாவராலும் விரும்பப்படுகிற தங்கத்தைப் போன்றவனே, சுயப்<br>பிரகாசம் பொருந்திய நவரத்தினமானவனே, இவ்வுலக வாழ்விற்கு<br>ஆதாரமான செழுமைமிக்க பொருளே, அருள் வடிவமானவனே, சர்வ<br>லோக சக்ரவர்த்தியே, மயில் ஏறிய மாணிக்கமே, உன் அடிமையாகிய<br>அடியேன் மின்னலைப் போன்று தோன்றி மறையும் இவ்வுலக<br>வாழ்வை ஆசையோடு மேற்கொண்டது என் பிராப்தமோ?<br><br><strong>......... விளக்கவுரை .........</strong><br><br>அநித்யம் என்று அறிந்தும் பிரபஞ்ச வாழ்வில் பற்று வைக்க காரணம்<br>விதியின் பயன்தான் என்கிறார். அதற்கு மூல காரணம் விஞ்ஞானம்<br>அல்லது அவித்யை. முன்பு செய்த வினையின் காரணம் பின்பு<br>விளையும் வினையின் நியதியே விதி.<br><br>முன்பு செய்த நல்வினையின் பயனாக இப்பிறவியில் கிடைக்கும் அறிவு,<br>செல்வம், முயற்சி, பெருங்குடிப்பிறப்பு கிடைப்பது. இதை வள்ளுவர்<br>ஆகூழ்' என்பர். தீவினையின் பயனாக சோம்பல், அஞ்ஞானம்,<br>அறிவின்மை உண்டாகும். இதை 'போகூழ்' என்பர்.<br><br>மும்மல விகாரங்களே பிரபஞ்சத்தில் நாம் வைக்கும் பற்றுக்கு காரணம்.<br>அந்த மலம் அவரவர் செய்த வினைக்குத் தக்கபடி வகுத்து<br>அளிக்கப்படுகிறது. இதை 76ம் கந்தர் அலங்காரத்தில்,<br><br>&nbsp;&nbsp;&nbsp;கோடாத வேதனுக் கியான்செய்த குற்றமென் குன்றெறிந்த<br>&nbsp;&nbsp;&nbsp;தாடாள னேதென் தணிகைக் குமரநின் தண்டையந்தாள்<br>&nbsp;&nbsp;&nbsp;சூடாத சென்னியு நாடாத கண்ணுந் தொழாதகையும்<br>&nbsp;&nbsp;&nbsp;பாடாத நாவு மெனக்கே தெரிந்து படைத்தனனே.<br><br>... என்கிறார்.<br><br>எனக்கே தெரிந்து படைத்தனனே என்பதை நன்றாக ஊன்றி உணர<br>வேண்டும். நாம் முன் பிறவிகளில் செய்த வினைகளுக்கு தக்கபடி,<br>அதற்கு ஈடாக தக்க கரணங்களை நமக்கு பிரமன் கொடுத்தருக்கிறான்<br>அதனால் அவனைச் சொல்லி குற்றமில்லை. குருங்கச் சொன்னால்,<br>முன் பிறவியில் நல்ல வினைகளைச் செய்த ஆத்மாக்களே செக<br>மாயையில் மோகம் கொள்ளாமல் இறைவனை அடைய வழி தேடும்<br>என்பதே கருத்து. இவ்வுலகில் பிரபஞ்ச மாயையில் அகப்பட்ட உயிர்கள்<br>விரும்பும் பொன், மணி, பொருள் எல்லாம் முருகனே. இவற்றுக்கும்<br>மோலாக அருள் வடிவமாக இருப்பவனும் அவனேதான். இவ்வளவு<br>அரிய மெய்ப் பொருளாய் அவன் இருந்தாலும், அவனே சகல<br>சிருஷ்டிக்கும் அதிபதியாய் இருந்தாலும், அவன் அடியார்களுக்கு எளிய<br>பெருமாளாய் மயிலேறி வந்து ஆட்கொள்வான் என்பதைக் குறிக்கும்<br>வகையில் மயிலேறிய வானவனே என்கிறார்.<br>",
        "songtitle": "பாடல் 27 ... மின்னே நிகர்"
    },
    {
        "songid": "sn028",
        "song": "<br>பாடல் 28 ... <strong>ஆனா அமுதே</strong><br><br>(நீயும் நானுமாய் இருந்த நிலை)<br><br>ஆனா அமுதே, அயில் வேல் அரசே,<br>ஞானாகரனே, நவிலத் தகுமோ?<br>யான் ஆகிய என்னை விழுங்கி, வெறும்<br>தானாய் நிலை நின்றது தற்பரமே.<br><br><strong>......... பதவுரை .........</strong><br><br><strong>ஆனா அமுதே</strong> ... கெடுதலும் அழிவுமில்லாத அமுதம் போன்றவனே,<br><br><strong>அயில் வேல் அரசே</strong> ... கூரிய வேலாயுதத்தை கையில் ஏந்திய<br>மன்னவனே,<br><br><strong>ஞான ஆகரனே</strong> ... ஞானத்திற்கு இருப்பிடமானவனே,<br><br><strong>யான் ஆகிய என்னை விழுங்கி</strong> ... நான் என்னும் ஆணவ<br>முனைப்பில் அழுந்தி இருக்கும் என்னிடமிருந்து<br>ஜீவபோதத்தை போக்கி சிவபோதத்துள் அடக்கி,<br><br><strong>வெறும் தானாய்</strong> ... வேறு ஒன்றும் இல்லாது எல்லாம் தானேயாய்,<br><br><strong>நிலை நின்றது</strong> ... நிலைத்திருப்பதான,<br><br><strong>தற்பரமே</strong> ... மேலான நிலையை (அனுபவித்து அனுபவத்தில்<br>காண்பதே அல்லாது பிறருக்கு இந்த அனுபவம் இத்தன்மையது என்று),<br><br><strong>நவிலத் தகுமோ</strong> ... சொல்லத் தக்கதோ? (சொல்ல முடியாது).<br><br><strong>......... பொழிப்புரை .........</strong><br><br>என்றும் அழியாத அமுதத்தை ஒத்தவனே, கூரிய வேலாயுதத்தை<br>கையில் கொண்ட இறைவனே, சித்ரூபனே, <span class=\"emed\">(embodiment of pure<br>intelligence)</span>, என் உடலில் நான் நான் என்று கூறும் ஆணவத்தை,<br>வேறு ஆதாரமில்லாததாயும், என்றும் சாஸ்வதமாயுமுள்ள முருகப்<br>பிரம்மம் என்னை விழுங்கி தானாக நின்றது. இந்த அனுபவத்தை<br>வாயினால் சொல்ல முடியுமோ? முடியாது.<br><br><strong>......... விளக்கவுரை .........</strong><br><br>சித்தாந்த சாயுச்சியத்திற்கும் வேதாந்த முத்திக்கும் சிறிது வேறுபாடு<br>உண்டு. சித்தாந்தத்தின்படி மூன்று கிரம முத்திகளும் ஒரு பரமுத்தியும்<br>சொல்லப்படுகிறது. சரியை செய்யும் அடியார்கள், முருகனுடைய கந்த<br>லோகத்தில் வாழ்வது சாலோகம். கிரியை செய்பவர்கள் முருகனின்<br>திருச்சபையில் வாழ்வார்கள். இது சாமீபம். யோகம் பயிலும் அடியார்கள்<br>முருகனுடைய சொரூபத்தை அடைந்து, சாரூபத்தை அடைவார்கள்.<br>இம்மூன்று கதி அடைந்தவர்கள், சிருஷ்டி முடிந்து பிரபஞ்சமெல்லாம்<br>ஒடுங்கும் மகா சங்காரகாலத்தில் தான் வழிபடும் தெய்வத்துடன்<br>ஒன்றாக சேர்ந்து சாயுச்சியப் பதவியை அடைவார்கள். ஞானத்தால்<br>வாழ்பவர்கள் நேரடியாகவே இறைவனுடன் ஒன்றாக சேர்வார்கள்.<br>இதுவே சாயுச்சியம். இதை மனதில் வைத்துத்தான் அருணகிரியார்,<br>ஊனேறெலும்பு' - (பாடல் <a class=\"alten\" href=\"/thiru/nnt1221_u.html\">1221</a>) பொதுப்பாடல்கள் திருப்புகழில்,<br><br>&nbsp;&nbsp;&nbsp;சாலோக தொண்டர் சாமீப தொண்டர்<br>&nbsp;&nbsp;&nbsp;சாரூப தொண்டர் பெருமாளே.<br><br>... எனக் கூறுகிறார்.<br><br>ஏன் சாயுச்சியத்தைக் குறிக்கவில்லை? இந்த நிலையில் அடியவர்<br>வேறு ஆண்டவன் வேறு என்கிற பாகுபாடு இல்லை.<br><br>வேதாந்தத்தில் தேர்ச்சி பெற்றவர்கள் இந்த நான்கு நிலைக்கும் மேலாக<br>கைவல்யம்' என்கிற நிலையை இயம்பி உள்ளார்கள். அவர்களின்<br>கொள்கைப்படி, ஆன்மா என்கிற தனிப் பொருளே கிடையாது. யாவுமே<br>பிரம்மம்தான். மாயை எனப்படும் அவித்தையினால் ஜீவான்மா<br>பரமான்மா என இரண்டாகத் தோற்றமளிக்கிறது. அவித்தை நீங்கி<br>மெய்ஞானம் உதிக்கும் பொழுது ஜீவான்மா எந்த உலகத்திற்கும் போக<br>வேண்டியதில்லை. குடத்தில் இருக்கும் காற்று குடம் உடைந்தவுடன்<br>வெளி ஆகாசத்தில் சேர்ந்து விடுவதுபோல், சுவானுபூதி கிடைத்தவுடன்<br>ஆன்மா என்று சொல்லப்படும் ஜீவனும், பிரம்மமும் ஏகீ பாவமாக<br>ஒன்றாகி விடுகிறது.<br><br>&nbsp;&nbsp;&nbsp;.. ஏக போகமாய் நீயும் நானுமாய்<br>&nbsp;&nbsp;&nbsp;இறுகும் வகை பரம சுகம் ..<br><br>... என்று 'அறுகுநுனி பனி' - திருவிடைமருதூர் திருப்புகழில்<br>குறிப்பிடுவார் (பாடல் <a class=\"alten\" href=\"/thiru/nnt0858_u.html\">858</a>).<br><br>நாம் சாதாரண வகையில் கூறுகின்ற இரண்டற கலத்தல் என்கிற<br>சொல்லுக்கே இடமில்லை. ஏன்? இரண்டாக இருந்தால்தானே இரண்டற<br>கலப்பது? இதுவே அத்வைத சாஸ்திரத்தில் காணப்படும் முத்தி.<br><br>சித்தாந்தக் கொள்கைப்படி சாயுச்யம் என்றால் சேருதல். ஆன்மா<br>அழியாமல் சிவத்தோடு ஒன்றாவதே சிவ சாயுச்சியம் என்னும் கொள்கை.<br>முத்தி நிலையில் ஆன்மா சிவ அறிவைப் பெற்று, தானும் சிவமாகி<br>விடுகிறது. இக்கருத்தின்படி இந்த அநுபூதிக்கு பொருள் கொண்டால்,<br><br>&nbsp;&nbsp;&nbsp;.. யானாகி என்னை விழுங்கி ..<br><br>... என்பதின் பொருள் ஆன்மா அழியவில்லை. அது பிரமத்தில் ஒன்றி<br>விட்டது என்கிற பொருள் சித்திக்கிறது.<br><br>இந்த சித்தாந்த நிலையைப்பற்றி பல்வேறு முடிவுகள் சொல்லப்படுகிறது.<br><br>&nbsp;&nbsp;&nbsp;1. முன் சொன்னதுபோல் மகா ஆகாசத்துடன் சேர்வது போன்றதா?<br><br>&nbsp;&nbsp;&nbsp;2. சிப்பியில் வெள்ளி தோன்றியதாக நினைத்து அந்தக் காட்சியில்<br>&nbsp;&nbsp;&nbsp;ஒருமைப்படுவதா?<br><br>&nbsp;&nbsp;&nbsp;3. மண்ணிலிருந்து செய்யப்பட்டதே குடம் என்பது போல்,<br>&nbsp;&nbsp;&nbsp;பரமாத்மாவாவிலிருந்து உருப்பெற்று வந்தது ஜீவாத்மா என்ற<br>&nbsp;&nbsp;&nbsp;கொள்கையா?<br><br>&nbsp;&nbsp;&nbsp;4. இரும்பில் நெருப்பு பரவி இருத்தல்போல ஒன்றை ஒன்று<br>&nbsp;&nbsp;&nbsp;சூழ்ந்திருக்கும் தன்மையா?<br><br>&nbsp;&nbsp;&nbsp;5. பாலும் நீரும்போல இரண்டறக் கலப்பதா?<br><br>&nbsp;&nbsp;&nbsp;6. தலைவனும் தலைவியும்போல இன்ப நுகர்ச்சியில் ஒற்றுமைப் படுவதா?<br><br>இவற்றில் சாயுச்சியம் எத்தன்மையைக் கொண்டது? ஆன்மா அழியாமல்<br>சிவத்தோடு ஒன்றுபடுவதே சிவ சாயுச்சியம் என்றால் மகா பிரளய<br>காலத்தில் எல்லாம் ஒடுங்கி பிரம்மமே தனித்திருக்கும் என்ற போது<br>ஆன்மாவுக்கு அழிவில்லையா? என்ற கேள்வி வரும்.<br><br>மழை இன்மையால் குளத்தில் தண்ணீர் இல்லாமல் போகிறது. பின் மழை<br>பெய்தவுடன் அங்கு தண்ணீர் வந்து தாமரைபோன்ற நீர் வாழ் செடிகள்<br>தோன்றுவதைப் பார்க்கிறோம். இச் செடிகள் இவ்வளவு நாட்கள் எங்கே<br>இருந்தன? விதை ரூபத்தில் ஆன்ம நிலையில் இருந்தன. இதுவே<br>திரும்ப மரமானது.<br><br>புணர் சிருஷ்டிக்கு வேண்டிய ஆற்றல் பிரம்மத்திலிருந்து சலன ரூபமாக<br>இருந்துகொண்டே வருகிறது. ஆக அழிந்து போனதாகக் கருதப்பட்ட<br>ஆன்மாவும், மற்ற உலகங்களும் பிரம்மத்தில் ஒன்றி சூட்சும ரூபமாக,<br>சூட்சும நிலையில் இருந்து பிரம்மத்தில் சலன ஆற்றல் வெளிப்படும்<br>பொழுது மீண்டும் புலனாகின்றன.<br><br>ஆக, மேற்ச் சொன்ன சேர்க்கைகளில் தலைவன் தலைவி இன்ப<br>நுகர்ச்சியில் ஈடுபட்டு ஒன்றுபடுவதுபோலவேதான் இந்த நிலை.<br>இதைக் கருத்தில் வைத்துத்தான் நம்முடைய நூல்களில் அகத்துறை<br>பாடல்கள் இயற்றப்பட்டன. தலைவனும் தலைவியும் கலக்கும் பொழுது<br>இருவரும் அழியாமல் ஆனால் ஒரே விதமான இன்ப நிலையில் தம்மை<br>மறந்து ஒன்றுபடுவதே பேரின்ப நிலையான சாயுச்ய நிலையாகும்.<br><br>விழுங்கிய' என்ற சொல்லுக்கு 'ஒரு மிருகம் மனிதனை விழுங்கிவிட்டது'<br>என்று பொருள் கொள்ளக்கூடாது. இங்கே விழுங்கக்கூடியது என்ன<br>எனில் அது ஆணவ மலம். ஆணவம் அழிந்தவுடன் நீறு விலகி நெருப்பு<br>பிரகாசிப்பதுபோல், ஆணவம் நீங்கி எல்லாம் அவனே என்கிற அறிவு<br>வரும். அவனே அறிவாய் ஆன்மாவாய் நம்மை அவனுடன் சேர்த்து இறுக<br>வைக்கும் பேரின்பப் புணர்ச்சியே சிவ சாயுச்யம். இந்நிலையை<br>திருப்புகழில் 'சிவபோகம்' என்பார். இதை அளிக்க வல்லவன் முருகன்.<br><br>இந்த அனுபவத்தை உணர்ந்தால் ஒழிய அதை வார்த்தைகளால்<br>வர்ணிக்க முடியாது. இது சொல்லொணாதது, இது ஆனந்தமே என்பர்.<br>இப்பேரின்பச் சுவையை உணர்ந்த அருளாளர்களுக்கு இவ்வுலக<br>சிற்றின்ப நுகர்ச்சி கசந்து விடும் என்பதை 6ம் கந்தர் அலங்காரத்தில்,<br><br>&nbsp;&nbsp;&nbsp;.. அரும்பும் தனிப் பரமானந்தம் அறிந்த அன்றே<br>&nbsp;&nbsp;&nbsp;கரும்பும் துவர்த்து செந்தேனும் புளித்து அறக் கைத்ததுவே ..<br><br>... என்கிறார்.<br>",
        "songtitle": "பாடல் 28 ... ஆனா அமுதே"
    },
    {
        "songid": "sn029",
        "song": "<br>பாடல் 29 ... <strong>இல்லே எனும்</strong><br><br>(அறியாமையை பொறுத்தருள் முருகா)<br><br>இல்லே எனும் மாயையில் இட்டனை நீ<br>பொல்லேன் அறியாமை பொறுத்திலையே<br>மல்லேபுரி பன்னிரு வாகுவில் என்<br>சொல்லே புனையும் சுடர் வேலவனே.<br><br><strong>......... பதவுரை .........</strong><br><br><strong>மல்லே புரி</strong> ... போர் புரிவதற்கு ஏற்றதான,<br><br><strong>பன்னிரு வாகுவில்</strong> ... பன்னிரு திருத் தோள்களிலும்,<br><br><strong>என் சொல்லே புனையும்</strong> ... அடியேனுடைய பாமாலைகளையே<br>தரித்துக்கொண்டிருக்கும்,<br><br><strong>சுடர் வேலவனே</strong> ... ஒளிவீசும் வேலாயுதக் கடவுளே,<br><br><strong>இல்லே எனும் மாயையில்</strong> ... இந்த இல்வாழ்க்கை எனும்<br>மாயை வலையில்,<br><br><strong>நீ இட்டனை</strong> ... அடியேனை சிக்க வைத்து விட்டாய்,<br><br><strong>பொல்லேன்</strong> ... தீயவனாகிய என்னுடைய,<br><br><strong>அறியாமை பொறுத்திலையே</strong> ... அறியாமையால் செய்த<br>பிழைகளை பொறுத்தாய் இல்லையே.<br><br><strong>......... பொழிப்புரை .........</strong><br><br>போர் புரிவதில், திறமை படைத்த உன்னுடைய பன்னிரு தோள்களிலும்<br>நான் இயற்றின திருப்புகழ் பாக்களையே மாலைகளாக அணிந்திருக்கும்<br>ஞான ஒளி வீசும் வேலாயுதத்தை உடையவனே,<br><br>&nbsp;&nbsp;&nbsp;1. இல்லறம் என்னும் பிரகிருதி மாயையில்<br>&nbsp;&nbsp;&nbsp;2. எனக்கு இதுதான் வீடு என்னும்படி உள்ள மாயையில்<br>&nbsp;&nbsp;&nbsp;3. உண்மையிலேயே இல்லாத தத்துவமான அத்வைத<br>&nbsp;&nbsp;&nbsp;&nbsp;&nbsp;&nbsp;கொள்கையின்படியான மாயையில்<br><br>என்னை அழுந்தும்படி செய்து விட்டாயே. அறியாமையினால் பல<br>தீங்குகள் செய்த பொல்லாதவன் நான். வினையிலே கட்டுண்டு<br>தன்னுடைய உண்மையான சொரூபம் அறியாமல் கெட்ட பூதருக்கு<br>சமமானவன் நான். அதன் விளைவாகவேதான் எனக்கு இந்த நிலை<br>வந்திருக்கிறது. இருப்பினும் தேவரீர் என்னுடைய அறியாமையை<br>பொறுத்து அருளக் கூடாதா?<br><br><strong>......... விளக்கவுரை .........</strong><br><br>நமக்கென்று சொந்தமான வீடு ஒன்றும் இல்லை. ஒன்று அறியாமை<br>காரணத்தால் மாயையின் வீட்டில் வாழவேண்டும். அல்லது<br>இறைவனுடன் பேரின்ப வீட்டில் வாழ வேண்டும். இதையே,<br><br>&nbsp;&nbsp;&nbsp;.. ஒரு பூதரும் அறியா தனி வீடு ..<br><br>... என்பார். நாம் செய்த வினை காரணமாக பிரபஞ்ச சேற்றில்<br>அழுந்தி இருக்கிறோம். வினைக்கு ஈடாக பயனைத் தரும்<br>இறைவனே அருள் செய்து நம்மை முத்தி வீட்டில் இருத்திவைக்க<br>வல்லவன்.<br><br>இது சாதாரண உரையாகவேதான் தோன்றும். கூர்ந்து கவனித்தால்<br>இந்த உரையில் ஒரு குறைபாடு தெரியும். பாட்டின் பின் பகுதியில்<br>என் பாமாலைகளை விரும்பி, வலிமையான தன்னுடைய பன்னிரு<br>தோள்களிலும் அணிந்திருக்கும் முருகன் என்று பெருமைப்படுகிறார்.<br>இப்படிப்பட்ட அருள் கிடைத்த பிறகும் அருணகிரியார் மாயையான<br>வீட்டில் உழன்று கொண்டிருக்கிறார் என்பது பொருந்தாது.<br>பொருத்திலையே என்கிற வார்த்தைக்கு சற்று மாறுபட்ட பொருளைக்<br>கொண்டால் வேறு ஒரு அழகிய உரை கிடைக்கிறது.<br><br>தன்னுடைய வழி வழி அடிமையாகிய அருணகிரி மாயையில் சிக்கி<br>உழல்வதைப் பார்த்துக்கொண்டு பொறுக்காமல் (சகித்துக்<br>கொண்டிருக்காமல்), முருகப் பெருமான் அவர் முன் பிரத்யக்சமாக<br>குரு வடிவில் தரிசனம் கொடுத்து, நாவில் ஆறு எழுத்தைப் பொரித்து,<br>வயலூருக்கு வரச் சொல்லி, அங்கு நித்தம் திருப்புகழ் பாடும்<br>ஆற்றலைக் கொடுத்து அருளினார். அதன் பயனாக அருணகிரியார்<br>பாடின திருப்புகழ் பாக்களை முருகப் பெருமான் சிறப்பாக தனது<br>பன்னிரு தோள்களிலும் அணிந்து கொண்டு இருக்கிறான்.<br>இந்தக் கருத்தை திருவகுப்பிலும் காணலாம்.<br><br>&nbsp;&nbsp;&nbsp;முடியவழி வழியடிமை யெனுமுரிமை யடிமைமுழு<br>&nbsp;&nbsp;&nbsp;துலகறிய மழலைமொழி கொடுபாடும் ஆசுகாவி<br>&nbsp;&nbsp;&nbsp;முதலமொழி வனநிபுண மதுபமுக ரிதமவுன<br>&nbsp;&nbsp;&nbsp;முகளபரி மளநிகிள கவிமாலை சூடுவதும்<br><br>இவ்விடத்தில் மாயைப் பற்றி ஆராய்வோம்.<br><br>&nbsp;&nbsp;&nbsp;1. பல மாறுதலுக்கு உட்பட்ட இப் பிரபஞ்சம் எவ்வித மாறுதலும்<br>இல்லாத ஒரு பொருளிலிருந்து தொன்றுகிறது. நிலையற்ற<br>இவ்வுலகம் நிலையான பொருளிலிருந்து உற்பத்தி ஆகிறது.<br>அசைவுள்ள உலகம் அசையாத பொருளிலிருந்து வருகிறது.<br>இவ்வாறு மாறுதல் அடையாததும், நிலைத்ததும், அசைவில்லாத<br>பொருள்தான் பிரம்மம் எனப்படுகிறது. பிரம்மமே பிரபஞ்சமாகவும்<br>தோற்றமளிக்கிறது (கயிறு பாம்பு போல தோன்றுவது போல).<br>பரிணாம வாதப்படி பிரம்மமே பிரபஞ்சமாக உருவெடுக்கிறது.<br>ஆனால் அது எப்படி இருந்தாலும் உலக உற்பத்தியில் பிரம்மத்திற்கு<br>எந்த வித பாதிப்பும் கிடையாது. இந்த ஆச்சரியமான தொடர்புதான்<br>மாயை எனப்படுகிறது. பூர்ண மத என்ற மந்திரம் இங்கு நோக்கற்பாலது.<br><br>&nbsp;&nbsp;&nbsp;2. எல்லையில்லாத பொருளை எல்லைப் படுத்துவதும்,<br>உருவமில்லாத பொருளுக்கு உருவத்தைக் கொடுப்பதும்<br>குணமில்லாத ஒன்றுக்கு குணத்தைக் கொடுப்பதும்,<br>பெயரில்லாததற்கு பெயர் கொடுக்கும் தத்துவமே மாயை.<br>இங்கு மாயையின் சலனத்தால், குணம், குறி, நாமம், ரூபம்<br>ஒன்றுமில்லாத பிரமத்தை எல்லாவற்றோடும் சேர்ந்த நிலையில்,<br>சினிமாப் படம் காட்டுவது போல, நடத்திக் காட்டுவது மாயையே.<br><br>&nbsp;&nbsp;&nbsp;பிரம்மம் இரண்டு நிலையிலும் பேசப்படுகிறது.<br><br>&nbsp;&nbsp;&nbsp;. மாயையை தன்னுள் அடக்கி இருக்கும் நிலை (Static state).<br>&nbsp;&nbsp;&nbsp;. உலக சிருஷ்டிக்காக மாயை பிரிந்து நிற்கும் நிலை (Kinetic state).<br><br>முந்தியது நிர்குண பிரம்மம், பிந்தியது சகுணப் பிரம்மம்.<br><br>&nbsp;&nbsp;&nbsp;3. பிரம்மத்தின் ஆற்றலுக்கும் மாயை என்றே பெயர். அம்பாளை<br>மாயை என்று வழங்குவதைப் பார்க்கலாம். சூரியனிடமிருந்து<br>கிரணத்தை பிரிக்க முடியாது. அதுபோல பிரம்மத்திலிருந்து<br>சக்தியைப் பிரிக்க முடியாது.<br><br>&nbsp;&nbsp;&nbsp;4. இந்த சக்தி ஆவாரணம் விட்சேபம் என இரண்டு தொழிலை<br>செய்ய வல்லது. உள்ளதை மறைப்பது ஆவாரணம். இல்லாததை<br>தோற்றுவிப்பது விட்சேபம்.<br><br>&nbsp;&nbsp;&nbsp;5. சைவ சித்தாந்தத்தில் மாயை என்பதற்கு எதில் எல்லாம்<br>மாய்ந்து எதிலிருந்து மறுபடியும் தோன்றுகிறதோ அதுதான் மாயை.<br>வேதாந்தத்தில் மாயை என்பதற்கு உண்மையான பொருள் அல்ல<br>என்று கூறுவார்கள். சித்தாந்திகளுக்கு பதி, பசு, பாசம் மூன்றும்<br>உள்ள பொருள்கள். இதில் பாசம் என்பது மாயை.<br><br>என்னுடைய பழைய வினைக்கு ஈடாக எனக்கு இந்த இல்<br>வாழ்க்கையை கொடுத்தவன் நீ. அப்படி இருந்தும் நான் உன்னை<br>புகழ்ந்து பாடும்பொழுது நீ எனக்கு தந்தை தாய் என்றே இருக்கவும்<br>நானும் இப்படியே தவித்திடவோ என்று நான் பாட நீ மனம் இரங்கி<br>என்னை வந்து ஆட்கொண்டாய்.<br><br>பல அருளாளர்கள் பாட்டிலும் இப்படிப்பட்ட கருத்துக்களை காணலாம்.<br><br>&nbsp;&nbsp;&nbsp;.. நாய் போன்ற என்னையும் ராஜ பல்லக்கில்<br>&nbsp;&nbsp;&nbsp;ஏற்றுவித்தாயே ..<br><br>... என மாணிக்கவாசகர் பாடுகிறார்.<br>",
        "songtitle": "பாடல் 29 ... இல்லே எனும்"
    },
    {
        "songid": "sn030",
        "song": "<br>பாடல் 30 ... <strong>செவ்வான் உருவில்</strong><br><br>(உணர்த்திய ஞானம் சொல்லொணானது)<br><br>செவ்வான் உருவில் திகழ் வேலவன், அன்று<br>ஒவ்வாதது என உணர்வித் ததுதான்<br>அவ்வாறு அறிவார் அறிகின்றது அலால்<br>எவ்வாறு ஒருவர்க்கு இசைவிப்பதுவே.<br><br><strong>......... பதவுரை .........</strong><br><br><strong>செவ்வான் உருவில் திகழ்</strong> ... செவ்வானம் நிறத்துடன் தோன்றும்,<br><br><strong>வேலவன்</strong> ... ஐவேலை உடைய முருகப் பெருமான்,<br><br><strong>அன்று</strong> ... அந்த ஒரு நாள்,<br><br><strong>ஒவ்வாததது என</strong> ... இந்த உபதேசத்திற்கு நிகரானது வேறு ஒன்றும்<br>இல்லை என்று சொல்லும்படி,<br><br><strong>உணர்வித்தது தான்</strong> ... உபதேசத்தால் உணர்த்திய சுவானுபூதியை,<br><br><strong>அவ்வாறு அறிவார் அறிகின்றது அலால்</strong> ... அங்ஙனம் உபதேசித்த<br>முறையில் தமக்குள் உள்ளுணர்வால் உணர்வதல்லாமல்,<br><br><strong>ஒருவர்க்கு எவ்வாறு உணர்விப்பது</strong> ... அதை மற்றவர்களுக்கு<br>எவ்வாறு வார்த்தைகளால் எடுத்துச் சொல்ல முடியும்? (முடியாது).<br><br><strong>......... பொழிப்புரை .........</strong><br><br>சூரியன் உதிக்கும் போதும் மறையும் போதும் தோன்றுகின்ற இளம்<br>சிவப்பு பிரகாசிக்கின்ற வேலாயுதக் கந்தன், முன்பு குருவாய் மானிட<br>வடிவில் தோன்றி என்னை ஆட்கொண்டபோது, நான் கொண்டிருந்த<br>பெளதீக உலகாயுத வாழ்க்கை, ஆன்ம லட்சணத்திற்கு பொருந்தாது<br>என்ற உண்மை நெறியை உபதேச வாயிலாக நான் உணரும்படி<br>செய்தது, அது என்னைப் போன்று அதை குருமுகமாக அறிய<br>வாய்ப்புகொண்ட அறிவாளிகளே அன்றி எப்படி அந்த அனுபவத்தைப்<br>பெற்று பிறருக்கு எடுத்து உரைக்கக் முடியும்?<br><br><strong>......... விளக்கவுரை .........</strong><br><br>சிவஞான போதத்தில் இதைப் பற்றி சொல்லும்போது, வேடர்கள்<br>கூட்டத்தில் வளர்ந்துவரும் ஒரு குழந்தையைப் பார்த்து நீ ராஜ<br>குமாரனாயிற்றே, உன்னுடைய பெருமை தெரியாமல் ஈனக்<br>கூட்டத்தில் வளருகிறாயே என்று சொல்லி, அவனை வழி<br>திருப்புவதுபோல் இறைவன் பரம குருவாய் வந்து, ஐம் புல<br>வேடர்களால் கவரப்பட்ட ஆன்மாவை கரை ஏற்றுகிறார்.<br><br>குருமுகமாக உபதேசிக்கப் பெற்று அதனால் அநுபூதி அடைய<br>வேண்டுமே அல்லாது வேறு விதமாக அடைய முடியாது என்பதை<br>திருப்புகழிலும் வலியுறுத்தி இருக்கிறார்:<br><br>&nbsp;&nbsp;&nbsp;உறுதி குரு வாக்கியப் பொருளாலே<br>&nbsp;&nbsp;&nbsp;உனது பத காட்சியைத் தருவாயே.<br>('பிறவியலை' - பொதுப்பாடல்கள் - பாடல் <a class=\"alten\" href=\"/thiru/nnt1299_u.html\">1299</a>).<br><br>ஆன்மா எதையேனும் பற்றிக் கொண்டிருக்கும் தன்மையைக்கொண்டது.<br>ஒன்று சத்தை பற்றி நிற்கும். அல்லது அசத்தைப் பற்றி நிற்கும்.<br>அசத்தைப் பற்றும் பொழுது ஜெக மாயையில் சிக்கி உழலும். அந்த<br>தொடர்பு குருமுகமாக நீங்கும்பொழுது அது இயல்பாகவே சத்தாகிய<br>சிவத்தைச் சாறும்.<br><br>சீவனசத்துரு .. ' என்று தொடங்கும் கந்தர் அந்தாதியில் அசத்தாகிய<br>உலக வாழ்க்கையில் ஈடுபட்டு தன்னுடைய லட்சணத்திற்கு<br>மாறுபட்டு, ஜெக மாயையில் சிக்குவதைக் கூறுகிறார். இதையே<br>ஒவ்வாதது என குறிப்பிடுகிறார்.<br><br>சத்து அசத்து ஆகிய இரண்டில் ஆன்மாவிற்கு எது ஒவ்வியது?<br>எது ஒவ்வாதது? சத்து இறைவனின் பிரதி பிம்பம். எனவே சத்தே<br>ஆன்மாவிற்கு ஒவ்வியது. இந்த நிலை கிட்ட மெய் ஞானம் பெற<br>வேண்டும். அதையும் இறைவனே தர வேண்டும். பிரபஞ்ச மாயையில்<br>அவதிப்படும்போது, முருகன் நம்மிடையே விவேகமாய் நின்று,<br>ஜெக மாயையின் நிலையற்ற தன்மையையும், அதில் உழல்வது<br>விவேகமற்ற செயல் என்பதையும் சிறிது சிறிதாக அறிவுணர்த்துகிறான்.<br><br>வாழ்க்கையில் நாம் படும் பற்பல துன்பங்களினால் ஏற்படும் விரக்தி<br>முற்றும்பொழுது, எதிரில் குருவாய் தோன்றி, மெய்ஞானத்தை<br>நல்குவான். அப்பொழுது கிடைக்கும் அநுபூதியை கல்வி<br>கேள்விகளினால் அடைய முடியாது. குருநாதன் சொன்ன சீலத்தை<br>மெல்லத் தெளிந்து அறிவதே நாம் உய்யும் வழி.<br>",
        "songtitle": "பாடல் 30 ... செவ்வான் உருவில்"
    },
    {
        "songid": "sn031",
        "song": "<br>பாடல் 31 ... <strong>பாழ்வாழ்வு</strong><br><br>(ஜெகமாயையில் இட்டனையே .. நீ வாழ்க)<br><br>பாழ்வாழ்வு எனும் இப் படுமாயையிலே<br>வீழ்வாய் என என்னை விதித்தனையே<br>தாழ்வானவை செய்தன தாம் உளவோ?<br>வாழ்வாய் இனி நீ மயில் வாகனனே.<br><br><strong>......... பதவுரை .........</strong><br><br><strong>மயில் வாகனனே</strong> ... மயிலை வாகனமாகக் கொண்ட<br>முருகப் பெருமானே,<br><br><strong>பாழ் வாழ்வு எனும்</strong> ... பாழ்பட்ட இவ்வுலக வாழ்வு என்கின்ற,<br><br><strong>இப்படு மாயையிலே</strong> ... இந்தப் பெரிய மாயை என்கின்ற படு குழியிலே,<br><br><strong>வீழ்வாய் என</strong> ... நீ விழுவாயாக என்று,<br><br><strong>என்னை விதித்தனையே</strong> ... அடியேன் தலையில் எழுதி விட்டீரே,<br><br><strong>தாழ்வு ஆனவை</strong> ... (இதற்கு காரணமான) இழிவான செய்கைகள்,<br><br><strong>செய்தன உளவோ</strong> ... அடியேன் முன் செய்தவைகள் இருகின்றனவோ?,<br><br><strong>இனி நீ வாழ்வாய்</strong> ... இனி தேவரீர் வாழ்ந்து போவீராக.<br><br><strong>......... பொழிப்புரை .........</strong><br><br>மயிலை வாகனமாகக் கொண்ட முருகக் கடவுளே, பயனற்ற இவ்வுலக<br>வாழ்க்கை என்ற துன்பமே சொரூபமாய் உள்ள பிரபஞ்ச மாயையில்<br>வீழக்கடவாய் என்று என்னை அனுப்பிவிட்டாயே. நான் இப்படி<br>உழல்வதற்கு முன் பிறவிகளில் என்ன தீவினைகள் செய்தேனோ?<br>போகட்டும் நீ சுகமாக இருப்பாயாக.<br><br><strong>......... விளக்கவுரை .........</strong><br><br>இது மாதிரியான நிந்தா ஸ்துதியை சுந்தரரும் தன் கண்ணை<br>இழந்தபோது<br><br>&nbsp;&nbsp;&nbsp;மற்றைக் கண் தாராது போனால் வாழ்ந்து போவீரே ..<br><br>... என்கிறார். கூர்ந்து கவனித்தால் ஒரு உட்பொருளும் இங்கு<br>தோன்றுகிறது. முற்பிறவியில் செய்த வினைதான் என்னை<br>இப்போது இப்படிப்பட்ட இன்னல்களை செய்ய வைக்கிறது என்ற<br>உண்மையை உணர வைக்கிறது. ஆனால் அப்போதே என்னை<br>தடுத்திருக்கலாம் அல்லவா? நான் தீவினைகளைச் செய்யும்போது<br>தடுக்காமல் இப்போது தண்டனை வாங்குவது நியாயமாகுமா?<br>அநுபூதி பெற்ற பின்பும் இது மாதிரி பாடுவது நம்மைப்<br>போன்றவர்களுக்குத்தான் என்பது விளங்கும்.<br><br>தாழ்வானவை செய்தன தாம் உளவோ? என்பதை முருகன்<br>பேரிலும் ஏற்றிச் சொல்லலாம். நீ அடியவர்களுக்குத்<br>தாழ்வானவைகளை செய்ய மாட்டாயே. என் விஷயத்தில்<br>மட்டும் நீ ஏன் இப்படி செய்து விட்டாய்? என்றும் சொல்லலாம்.<br>",
        "songtitle": "பாடல் 31 ... பாழ்வாழ்வு"
    },
    {
        "songid": "sn032",
        "song": "<br>பாடல் 32 ... <strong>கலையே பதறி</strong><br><br>(கலை ஞானம் வேண்டாம்)<br><br>கலையே பதறிக், கதறித் தலையூடு<br>அலையே படுமாறு, அதுவாய் விடவோ?<br>கொலையே புரி வேடர் குலப் பிடிதோய்<br>மலையே, மலை கூறிடு வாகையனே.<br><br><strong>......... பதவுரை .........</strong><br><br><strong>கொலையே புரி</strong> ... கொலை செய்வதையேதான் தொழிலாகக் கொண்ட,<br><br><strong>வேடர் குல பிடி தொய்</strong> ... வேடர் குலத்தில் வளர்ந்த வள்ளிப்<br>பிராட்டியாரை தழுவி மகிழ்கின்றவனே,<br><br><strong>மலையே</strong> ... மலை போன்றவனே,<br><br><strong>மலை கூறு இடு வாகையனே</strong> ... கிரவுஞ்ச மலையை இரு கூறிட்டு<br>வெற்றி வாகை கொண்டவனே,<br><br><strong>தலை ஊடு அலையே படும் ஆறு</strong> ... முதன்மையான<br>சமயவாதிகளோடு வாதம் செய்து பிணக்குதல் செய்து,<br><br><strong>கலையே பதறி கதறி</strong> ... சாஸ்த்ர நூல்களை மனக் கலக்கத்துடன்<br>சத்தம் போட்டு பேசி,<br><br><strong>அதுவாய் போய்விடவோ</strong> ... அப்படிப்பட்ட வாத பிரதிவாத<br>மாயையிலே நான் மூழ்கிவிடுவேனோ? (மூழ்க்விடக்கூடாது).<br><br><strong>......... பொழிப்புரை .........</strong><br><br>கொலை செய்யும் தொழிலையே தமது குல ஒழுக்கமாகக்கொண்ட வேடர்<br>குலத்தில் தோன்றிய பெண்யானை போன்ற வள்ளி பிராட்டியைத்<br>தழுவுகின்ற மலை போன்ற தோள்களை உடையவனே. கிரவுஞ்ச<br>கிரியை இரு கூறு ஆக்கியவனே, சமய வாதிகளுடன் வாதிட்டு, பிணங்கி,<br>சாஸ்திரங்களை கலக்கத்துடன் கத்தி அடியேன் ஆகலாமோ?<br><br><strong>......... விளக்கவுரை .........</strong><br><br>&nbsp;&nbsp;&nbsp;1. ஏட்டுப் படிப்பை விழுந்து விழுந்து கற்று வாத பிரதிவாதங்களில்<br>சதா ஈடுபட்டு அவதிபட்டு ஏட்டுச் சுரைக்காய் கறிக்கு உதவாது<br>என்பதற்கு இணங்க நான் இருக்கலாமா?<br><br>&nbsp;&nbsp;&nbsp;2. கலை மான் தனது கொம்புகளை காட்டுக் கொடிகளில் சிக்கவைத்து<br>அதிலிருந்து மீள முடியாமல் துடித்து கதறி வேதனைப்பட்டு,<br>கடைசியில் வேடனிடம் அகப்பட்டு மரணத்தை சந்திப்பதுபோல<br>நானும் இன்னல்களில் சிக்கி மரணத்தைத் தழுவலாமா?<br><br>&nbsp;&nbsp;&nbsp;3. நுண் கலைகளான சங்கீதம், நடனம், ஓவியம் போன்றவைகளைக்<br>ஆவலுடன் மிகவும் பரபரப்பாக கற்று, நானும் மண்டை கர்வம்<br>அடைந்து அகம்பாவத்துடன் வாழலாமா?<br><br>&nbsp;&nbsp;&nbsp;4. நிவர்த்தி கலை, விசிஷ்டாக் கலை, வித்யாக் கலை, சாந்தி கலை<br>என்பன போன்றவைகளை கற்று வீண் விதண்டா வாதங்களில் தர்க்கம்<br>செய்து, மண்டை குழம்பிப் போய், வாய் வேதாந்தம் பேசும் போலிப்<br>பதராய் விடலாமா?<br><br>&nbsp;&nbsp;&nbsp;5. இடகலை பின்கலை என்கிற சூட்சும நாடிகளில் குண்டலிணி<br>யோகம் பயிலும் ஆர்வத்துடன் முயன்று முரட்டு யோகத்தால் கபாலம்<br>பிளந்து அழியலாமா?<br><br>கலைகளை தந்திரக் கலை, மந்திரக் கலை, உபதேசக் கலை என<br>மூன்று வகையாகப் பிரிக்கலாம்:<br><br>&nbsp;&nbsp;&nbsp;. தந்திரக் கலை என்பது இறைவானாலேயே அருளிச் செய்யப்பட்ட<br>ஆகமங்களைக் கொண்டது.<br><br>&nbsp;&nbsp;&nbsp;. மந்திரக் கலை என்பதில் வழிபாட்டு தேவதையை கை முத்திரை<br>மூலமாக ஆவாகனம் செய்து, மூல மந்திரத்தை இடைவிடாமல் ஜெபிப்பது.<br><br>&nbsp;&nbsp;&nbsp;. உபதேசக் கலை என்பதில் குரு முகமாய் உபதேசம் பெற்று, சமாதி<br>சட்கம் எனக் கூறப்படும் நெறி முறையில் வாழ்வது. அவை சமம், தமம்,<br>உபரதி, திதீட்சா, சமாதானம், சிரத்தை.<br><br>ஆனால் இவற்றுடன் நின்று அநுபூதி அடையாமல் காலத்தைப்<br>போக்குவதில் பயனில்லை.<br><br>வேடர் குலத்தை இங்கு கூறியதில் ஒரு உட் போருளும் உள்ளது.<br>முன் கூறப்பட்ட கலைகளை அநுசரித்தவர்களுக்குத்தான் அநுபூதி<br>கிட்டும் என்று பதறவும் கதறவும் வேண்டாம். ஆன்ம பரி பக்குவமே<br>முக்கியமான அம்சம். கொலை செய்வதையே தம் தொழிலாகக்கொண்ட<br>வேடர் குல வள்ளிக்கு அவளின் தீவிரமான ஆன்மீக பரிபக்குவத்தின்<br>காரணமாக முக்தி கிடைத்தது.<br><br>மற்றுமொரு உதாரணம் வேடன் கண்ணப்பன்.<br><br>முடிவாக தீவிர பக்தியே தேவை. கலைகளெல்லாம் அப்புறம்தான்.<br>வேற் குமரர்க்கு அன்பில்லாதவர் ஞானம் மிகவும் நன்றே என்பார்<br>அலங்காரத்தில் (66. நீர் குமிழிக்கு).<br>",
        "songtitle": "பாடல் 32 ... கலையே பதறி"
    },
    {
        "songid": "sn033",
        "song": "<br>பாடல் 33 ... <strong>சிந்தாகுல</strong><br><br>(பந்தத்தின்று எனைக் காவாய்)<br><br>சிந்தாகுல இல்லொடு செல்வம் எனும்<br>விந்தாடவி என்று விடப் பெறுவேன்<br>மந்தாகினி தந்த வரோதயனே<br>கந்தா, முருகா, கருணாகரனே.<br><br><strong>......... பதவுரை .........</strong><br><br><strong>மந்தாகினி தந்த</strong> ... கங்கா நதி தாங்கிக்கொண்டு வந்து கொடுத்த,<br><br><strong>வர உதயனே</strong> ... தேவர்கள் வேண்டியபடி சிவ பெருமானிடத்தில்<br>தோன்றியவரே,<br><br><strong>கந்தா</strong> ... கந்தப் பெருமானே,<br><br><strong>முருகா</strong> ... முருகப் பெருமானே,<br><br><strong>கருணாகரனே</strong> ... கருணைக்கு இருப்பிடமானவனே,<br><br><strong>சிந்தை ஆகுலம்</strong> ... மனதில் துன்பத்தைக் கொடுத்துக்கொண்டிருக்கும்,<br><br><strong>இல்லொடு செல்வம் எனும்</strong> ... மனைவி செல்வம் எனப்படும்,<br><br><strong>விந்தா அடவி</strong> ... விந்திய மலைக் காடுபோன்ற இத் துன்பத்தை,<br><br><strong>என்று விடப் பெறுவேன்?</strong> ... அடியேன் என்று விடுவேன்?<br><br><strong>......... பொழிப்புரை .........</strong><br><br>கங்கை ஏந்திக் கொண்டுவந்து அளித்து, தேவர்கள் பெற்ற வரத்தின்<br>நிமித்தமாக அவதாரம் செய்தவனே. மனச் சஞ்சலத்தைக் கொடுக்கும்<br>சம்சார வாழ்க்கை, ஐஸ்வரியம் என்கிற விசித்திரமான காட்டில் வசிப்பதை<br>எப்போது நீங்கப் பெறுவேன்?<br><br><strong>......... விளக்கவுரை .........</strong><br><br>மனதிற்கு இசைந்த அழகிய மனைவி மக்களுடன் நடத்தும்<br>இல்வாழ்க்கையை எப்படி சிந்தாகுல இல் என அருணகிரியார் கூறலாம்<br>என சிலர் எண்ணலாம். எவ்வளவுதான் மனைவியும் மக்களும்<br>சுற்றத்தாரும் மனதிற்கு இசைய வாய்க்கப் பெற்றாலும் முடிவில்<br>அவர்களால் கிடைத்த சுகத்தைக் காட்டிலும் அவர்களைக் காப்பாற்ற<br>நாம் பட்ட கஷ்டமே அதிகம் என்பது கண்கூடு. மனைவி என்கிற<br>பந்தம் நீண்டுகொண்டேபோய் மக்கள், பேரன் பேத்திகள் என<br>வளர்ந்து கொண்டே போகும். இதையே அருணகிரியார்,<br><br>&nbsp;&nbsp;&nbsp;இவ்வகையாவுங் கிடைத்துக் கிரஹவாசி யாகிய<br>&nbsp;&nbsp;&nbsp;மயக்கக் கடலாடி நீடிய<br>&nbsp;&nbsp;&nbsp;கிளைக்குப் பரிபால னாயுயி ரவமே போம்<br><br>... என்கிறார் கதிர்காமத் திருப்புகழில் ('உடுக்கத்துகில்' - பாடல் <a class=\"alten\" href=\"/thiru/nnt0638_u.html\">638</a>).<br><br>விவேக சிந்தாமணியில் ஒரு பாடல்:<br><br>&nbsp;&nbsp;&nbsp;ஆ ஈன மழை பொழிய, இல்லம் வீழ,<br>&nbsp;&nbsp;&nbsp;அகத்தடியாள் மெய் நோவ, அடிமை சாக<br>&nbsp;&nbsp;&nbsp;மா ஈரம் போகுதென்று விதை கொண்டு ஓட<br>&nbsp;&nbsp;&nbsp;வழியில் கடன்காரர் மறித்துக் கொள்ள<br>&nbsp;&nbsp;&nbsp;கோ வேந்தர் உழுது உண்ட கடமையை கேட்க<br>&nbsp;&nbsp;&nbsp;குருக்கள் தட்சணைக்கு வழியில் நிற்க<br>&nbsp;&nbsp;&nbsp;பா வாணர் கவிபாடு பரிசில் கேட்க<br>&nbsp;&nbsp;&nbsp;பாவி மகன் படும் துயரம் பார்க்க ஒண்ணாதே.<br><br>செல்வத்தைத் தேடுவதிலும் கஷ்டம். பின் அதைக் காப்பாற்றுவதிலும்<br>கஷ்டம். விந்தாடவி என்பதற்கு வேறு ஒரு பொருள். விந்திய மலைக்<br>காட்டில் பல துஷ்டர்களும் கொடிய மிருகங்களும் சஞ்சரிப்பது போல்<br>இல் வாழ்க்கையிலும் சொல்லொணா பல இன்னல்கள் நிரம்பி<br>இருப்பதால் அதை விந்தாடவி என்கிறார்.<br><br>'குருவி என' என ஆரம்பிக்கும் திருத்தணி திருப்புகழைப் பார்க்க.<br>(பாடல் <a class=\"alten\" href=\"/thiru/nnt0263_u.html\">263</a>)<br><br>பரமசிவனின் ஞானமும், அவனுடைய கருணையின் அம்சமான<br>கங்கையையும் சேர்ந்து தேவர்களைக் காக்கத் தோன்றிய வடிவம்<br>தான் முருகன். ஆதலால் அவனை மந்தாகினியின் மைந்தனே,<br>காருணாகரனே என விளிக்கிறார். ஆகையால் முருகன் ஞானமும்<br>கருணையும் சேர்ந்த வடிவினன். நமக்கு கருணையுடன் நித்ய<br>அநித்ய வஸ்த்துக்களை பிரித்துக் காணும் ஞானத்தைத் தந்து,<br>நம்மை பரகதியில் சேர்ப்பான்.<br><br>கந்தன் என்கிற பதத்திற்கு பல பொருட்கள் இருந்தாலும்,<br>'வற்றடித்தல்' அதாவது புறப்பகைவர்களான அசுரர்களை<br>அழிப்பதுபோல் ஆன்ம லட்சணத்திற்கு விரோதிகளான காமக்<br>குரோதம் முதலிய அகப் பகைவர்களை சிதறடிப்பவன் கந்தன்.<br>அதை உணர்த்தும் வகையில் முருகனைக் கந்தா என அழைக்கிறார்.<br>",
        "songtitle": "பாடல் 33 ... சிந்தாகுல"
    },
    {
        "songid": "sn034",
        "song": "<br>பாடல் 34 ... <strong>சிங்கார</strong><br><br>(தீநெறியினின்று எனைக் காவாய்)<br><br>சிங்கார மடந்தையர் தீநெறி போய்<br>மங்காமல் எனக்கு வரம் தருவாய்<br>சங்க்ராம சிகாவல, சண்முகனே<br>கங்காநதி பால, க்ருபாகரனே.<br><br><strong>......... பதவுரை .........</strong><br><br><strong>சங்ராம சிகாவல</strong> ... போரிடுவதில் வல்ல மயிலை வாகனமாக<br>உடையவரே,<br><br><strong>சண்முகனே</strong> ... ஆறுமுகக் கடவுளே,<br><br><strong>கிருபாகரனே</strong> ... கருணைக்கு இருப்பிடமானவரே,<br><br><strong>சிங்கார மடைந்தையர்</strong> ... அழகிய விலை மாந்தர்களின்,<br><br><strong>தீ நெறி போய்</strong> ... தீய வழியில் சென்று,<br><br><strong>மங்காமல்</strong> ... நான் கெட்டுப் போகாமல்,<br><br><strong>எனக்கு வரம் தருவாய்</strong> ... அடியேனுக்கு வரம் தந்தருள்வீர்.<br><br><strong>......... பொழிப்புரை .........</strong><br><br>போர் வீரனே, மயில் வாகனனே, ஆறுமுகனே, கங்கா தேவியின்<br>மைந்தனே, கருணா வாரிதியே, அலங்காரத்தில் மிகவும் ஈடுபாடு<br>உள்ள பெண்களின் மீது செலுத்தும் காம இச்சையாகிய<br>துன்மார்க்கத்தில் சென்று என் அறிவு மங்கிவிடாதபடி<br>அடியேனுக்கு வரம் கொடு.<br><br><strong>......... விளக்கவுரை .........</strong><br><br>தீநெறி என்று குறிப்பிடுதல் இங்கு பொது மாதரையே<br>குறிப்பிடுவதாக கொள்ள வேண்டும். அனாத்ம விருத்திகளில்<br>ஒன்றாகிய காமத்தை போர் செய்து வெல்ல வேண்டும் என்பதால்<br>முருகனை 'சங்ராம' என்று அழைக்கிறார். சிற்றின்ப ஆசை<br>விலக்கிய தன் மனதில் சுத்த சித்தி சொரூபமான மயிலில்<br>நீ வர வேண்டும் என வேண்டுகிறார்.<br><br>நம்முடைய புத்தி மாறுபாட்டிற்கு மாயையே காரணம். அந்த<br>மாயையை முருகன் வாகனமாகக் கொண்டிருப்பதால்,<br>சிகாவல' என்று அழைக்கிறார்.<br><br>ஆறுமுகத் தத்துவம் எல்லை இல்லா மகிமை உடையது. அது<br>பற்றிய சில குறிப்புகளைப் பார்க்கலாம்.<br><br>&nbsp;&nbsp;&nbsp;1. கணாபத்யம், சைவம், வைணவம், சாக்தம், கெளமாரம்,<br>செளரம் என்கிற வைதீக ஷண்மதங்களுக்கும் முருகனே<br>அதிஸ்டான தேவதை. அதனால் அவன் ஆறுமுகன்.<br><br>&nbsp;&nbsp;&nbsp;2. சிட்சை, கல்பம், வியாகரணம், சந்தஸ், ஜோதிடம், நிருத்தம்<br>என்கிற ஆறு சாஸ்திரங்களுக்கும் முருகனே தலைவன்.<br>ஆகவே அவன் ஆறுமுகன்.<br><br>&nbsp;&nbsp;&nbsp;3. சதாசிவனின் ஐந்து முகங்களுடன் பராசக்தியின் முகமும்<br>சேர்ந்து ஆறுமுகமாகிறது. ஆகையால் முருகன் சிவசக்தி<br>சம்மேளன ரூபன்.<br><br>&nbsp;&nbsp;&nbsp;4. வர்ணம், கலை, மந்திரம், பதம், தத்துவம், புவனம் என்கிற<br>ஆறு அத்துவாக்களே ஆறு முகங்களாகின்றன.<br><br>&nbsp;&nbsp;&nbsp;5. குண்டலிணி சக்தி எழுச்சி அடைந்து மூலாதாரம்,<br>சுவாதிஸ்டானம், மணி பூரகம், அனாகதம், விசுக்தி, ஆக்ஞை<br>என்கிற ஆறு ஆதாரங்களின் வாயிலாக செல்லும்போது<br>எடுக்கும் உருவங்களே முருகனின் ஆறு முகங்களாயின.<br><br>&nbsp;&nbsp;&nbsp;6. சர்வக்ஞை, நித்ய திருப்தி, அனாதியோகம், சர்வ<br>சுதந்ரத்வம், அலுப்த சக்தி, அனத தத்வம் என்கின்ற சட்<br>குணங்களே ஆறு முகங்களாயின. பக என்கின்ற சொல்லுக்கு<br>இந்த ஆறு குணங்களேதான் பொருள். ஆகவேதான்<br>ஈஸ்வரனுக்கு 'பகவான்' என்கிற பெயர் வந்தது.<br><br>&nbsp;&nbsp;&nbsp;7. இதய குகையில் வசிப்பதால் இறைவனுக்கு குகன்<br>என்கிற பெயர். இதய ஸ்தானம் தகர ஆகாசம் எனப்படும்.<br>அனாகதச் சக்கரமும் அதுவே. அது ஆறு கோணங்களை<br>உடையது. அதுவே ஆறு முகங்கள்.<br>",
        "songtitle": "பாடல் 34 ... சிங்கார"
    },
    {
        "songid": "sn035",
        "song": "<br>பாடல் 35 ... <strong>விதிகாணும்</strong><br><br>(நற் கதி காண அருள்வாய்)<br><br>விதிகாணும் உடம்பை விடா வினையேன்<br>கதிகாண மலர்க் கழல் என்று அருள்வாய்?<br>மதி வாள்நுதல் வள்ளியை அல்லது பின்<br>துதியா விரதா, சுர பூபதியே.<br><br><strong>......... பதவுரை .........</strong><br><br><strong>மதி</strong> ... பிறைச் சந்தரனைப் போன்று,<br><br><strong>வாள் நுதல்</strong> ... வளைந்து ஒளி பொருந்திய நெற்றியை உடைய,<br><br><strong>வள்ளியை அல்லது</strong> ... வள்ளி பிராட்டியைத் தவிர,<br><br><strong>பின் துதியா விரதா</strong> ... வேறு ஒருவரையும் துதிக்காத செயலை ஒரு<br>விரதமாகக் கொண்ட கந்தக் கடவுளே,<br><br><strong>சுர பூபதியே</strong> ... விண்ணுக்கும் மண்ணுக்கும் தலைவனே, அரசனே,<br><br><strong>விதி காணும்</strong> ... பிரம தேவன் படைத்த,<br><br><strong>உடம்பை விடா வினையேன்</strong> ... இந்த தேகத்தை விட முடியாத<br>அடியேன்,<br><br><strong>கதி காண</strong> ... நல்ல கதியை அடையும் பொருட்டு,<br><br><strong>மலர்க் கழல் என்று அருள்வாய்</strong> ... தாமரை மலர்கள் போன்ற<br>உனது திருவடிகளை அடியேனுக்கு என்று கொடுத்தருள்வீர்?<br><br><strong>......... பொழிப்புரை .........</strong><br><br>சந்திரன்போல் பிரகாசிக்கும் வதனமுடைய வள்ளியை அன்றி<br>வேறு எவரையுமே துதிக்காத கொள்கையை உடையவனே,<br>அண்டர் உலகாதிபதியே, பிரம்ம தேவனால் படைக்கப்பட்ட<br>தேகத்தை விடாமல் மீண்டும் மீண்டும் பிறவி எடுத்து உழலும்<br>வினையை உடையவனாகிய யான், மறுபடியும் கருவில்<br>வந்துவிடாதபடி உயர் கதியை அடைய உனது பாத பங்கயங்களை<br>எப்போது தந்தருளப் போகிறாய்?<br><br><strong>......... விளக்கவுரை .........</strong><br><br>&nbsp;&nbsp;&nbsp;கருவிற்பிற வாதபடி யுருவிற்பிர மோதவடி<br>&nbsp;&nbsp;&nbsp;களையெத்திடி ராகவகை யதின்மீறிக்<br>&nbsp;&nbsp;&nbsp;கருணைப்பிற காசவுன தருளுற்றிட ஆசில்சிவ<br>&nbsp;&nbsp;&nbsp;கதிபெற்றிட ரானவயை யொழிவேனோ?<br><br>... என்கிறது திருவொற்றியூர் திருப்புகழ் ('சொருபப் பிரகாச'<br>- பாடல் <a class=\"alten\" href=\"/thiru/nnt0687_u.html\">687</a>).<br><br>இருவினையின் பயன் அதைச் செய்தனைச் சென்று அடைவதற்கு<br>காரணமாகிய நியதியே விதி எனப்படும். கருமங்களைச் செய்து<br>கொண்டிருக்கும்வரை, பிறப்பும் நீங்காமல் திருப்பத் திருப்ப<br>வந்துகொண்டேதான் இருக்கும்.<br><br>பற்றை விட்டால் அவா நீங்கும். அவா அகன்றால் வினை நீங்கும்.<br>வினை நீங்கினால் மறு பிறப்பு கிடையாது. தன்னை விட்டு நீங்காத<br>வள்ளியுடன் சேர்ந்தே முருகன் உயிர்களுக்கு அனுக்ரகம்<br>செய்கிறான். பக்குவப்பட்ட ஆன்மாக்களுக்கே அந்த அனுக்ரகம்<br>கிட்டும். ஆதலால் பக்குவம் அடைவதற்கு சரீர அபிமானத்தால்<br>வரும் இரு வினைகளையும் விட்டுவிட வேண்டும் என்பதையே<br>இப்பாடலில் சுட்டிக் காட்டுகிறது.<br><br>&nbsp;&nbsp;&nbsp;.. விடுவாய் விடுவாய் வினை யாவையுமே<br><br>... என 'கெடுவாயாய் மனனே' எனத் தொடங்கும் அநுபூதியில் (<a class=\"alten\" href=\"anuboothi_sn007_u.html\">7</a>)<br>கூறுகிறார்.<br><br>பல இடங்களில்,<br><br>&nbsp;&nbsp;&nbsp;.. வள்ளி பதம் பணியும் ..,<br><br>&nbsp;&nbsp;&nbsp;.. வள்ளியின் பொன் அடி மீது நித்த முன்தண்<br>&nbsp;&nbsp;&nbsp;முடியானதுற்று உகந்து பணிவோனே ..<br><br>போன்ற பிரயோகம் வருவதன் உட்பொருள் என்ன? இறைவன்<br>தானே விளங்கும்பொழுது பிரம்மமாய் செயலின்றி இருக்கிறான்.<br>இக் கருத்தை நாமும் பேச்சு வழக்கில், 'அவன் சிவனே என<br>இருக்கிறான்' என்கிறோம். சக்தியுடன் சேர்ந்து செயல்படும்<br>பொழுது சலனம் ஏற்படுகிறது. அதன் காரணமாக, சிருஷ்டி,<br>ஸ்திதி, லயம் முதலிய தொழில்கள் ஆரம்பம் ஆகின்றன. இதே<br>கருத்தையே ஆதி சங்கரரும் செளந்தரிய லஹரியின் முதல்<br>சுலோகத்திலேயே, 'சிவ சக்தியாய்' என சுட்டிக் காட்டியுள்ளார்.<br><br>ஆகையால் முருகன் வள்ளியின் பதம் பணிகிறான், தன்னுடைய<br>சக்தியின் சன்னிதானத்தில் தொழில் படுகிறான், என்பதே<br>உட்பொருளாகும்.<br>",
        "songtitle": "பாடல் 35 ... விதிகாணும்"
    },
    {
        "songid": "sn036",
        "song": "<br>பாடல் 36 ... <strong>நாதா, குமரா நம</strong><br><br>(சிவபெருமானுக்கு உபதேசித்த பொருள் எது?)<br><br>நாதா, குமரா நம என்று அரனார்<br>ஓதாய் என ஓதியது எப்பொருள் தான்?<br>வேதா முதல் விண்ணவர் சூடும் மலர்ப்<br>பாதா குறமின் பத சேகரனே.<br><br><strong>......... பதவுரை .........</strong><br><br><strong>வேதா முதல் விண்ணவர்</strong> ... பிரம்ம தேவன் முதலிய தேவர்கள்,<br><br><strong>சூடும் மலர் பாதா</strong> ... தங்கள் தலையில் சூடிக் கொள்ளும்<br>தாமரைபோன்ற பாதங்களை உடையவனே,<br><br><strong>குற மின் பத சேகரனே</strong> ... மின்னல் கொடிபோன்ற வள்ளி<br>பிராட்டியின் பாதங்களை தமது தலையில் சூட்டிக் கொண்டவனே,<br><br><strong>அரனார்</strong> ... சிவ பெருமான்,<br><br><strong>நாதா</strong> ... நாதனே,<br><br><strong>குமரா நம</strong> ... குமரனே போற்றி என உன்னை வணங்கி,<br><br><strong>ஓதாய் என</strong> ... எனக்கு உபதேசி என விளம்ப,<br><br><strong>ஓதியது எப் பொருள் தான்?</strong> ... நீ அவருக்கு உபதேசித்த<br>பொருள் எது?<br><br>(அதை நீ எனக்கு உபதேசித்து அருள் புரிய வேண்டும்).<br><br><strong>......... பொழிப்புரை .........</strong><br><br>பிரம்மன் முதல் சகல தேவர்களும் தன் சிரத்தில் சூடிக் கொள்ளும்<br>மலர்போன்ற பாதங்களை உடையவனே. குறக் கொடியாகிய<br>வள்ளியின் பாதங்களை தன் தலையில் தரித்திருப்பவனே. சிவனார்,<br>எல்லாருக்கும் தலைவனே, அழியா இயற்கையனே, உனக்கு<br>நமஸ்காரம், எனக்கு உபதேசிப்பாய்' என்று வேண்ட உபதேசித்தது<br>எத்தகைய பொருளோ?<br><br><strong>......... விளக்கவுரை .........</strong><br><br>இங்கு நயமாக கேட்பதை 'சயில அங்கனைக்கு' எனத் தொடங்கும்<br>மதுராந்தகம் திருப்புகழில், (பாடல் <a class=\"alten\" href=\"/thiru/nnt0719_u.html\">719</a>)<br><br>&nbsp;&nbsp;&nbsp;.. சிறியேன் தனக்கு உரை செயின்<br>&nbsp;&nbsp;&nbsp;சற்று உன் குருத்துவம் குறையுமோ தான்? ..<br><br>... என்று பிடிவாதமாகவும் கேட்கிறார். முதலில் கேட்கப்பட்ட<br>கேள்விக்கு பாடலின் பின் பாதியில் பதிலையும் தருகிறார். தன்னை<br>அன்புடன் விடாமல் பற்றிக்கொள்ளும் அடியவர்களுக்கு தான்<br>என்றும் எளியவன் என்ற தத்துவத்தை வள்ளி திருமணத்தின்<br>மூலம் உலகறிய வெளிப்படுத்தி விட்டார். இக்கருத்தை 24ம் கந்தர்<br>அலங்காரத்தில்,<br><br>&nbsp;&nbsp;&nbsp;.. குன்னங் குறிச்சி வெளியாகி விட்டது ..<br><br>... என்பார். இந்த ரகசியத்தையே சிவனார் மனம் குளிர உபதேசம்<br>செய்கிறார்.<br><br>&nbsp;&nbsp;&nbsp;.. வள்ளிசன் மார்க்கம் விள்ளைக்கு நோக்க<br>&nbsp;&nbsp;&nbsp;வல்லைக்கு ளேற்று மிளையோனே ..<br><br>... என்பார் 'கள்ளக் குவால் பை' எனத் தொடங்கும் வள்ளிமலை<br>திருப்புகழில் (பாடல் <a class=\"alten\" href=\"/thiru/nnt0534_u.html\">534</a>).<br><br>வள்ளிப் பிராட்டியார் மேற் கொண்ட தீவிர அன்பு நெறி, வள்ளி<br>சன்மார்க்கம் எனப்படுகிறது. சிவனாருக்குக் கிடைத்த இந்த<br>விளக்கமே தனக்கும் உபதேசிக்கப்பட்டது. இதை, 'கின்னம் குறிச்சி .. '<br>எனத் தொடங்கும் 24ம் அலங்காரத்தில் குறிப்பிடுகிறார்.<br><br>தனது சுற்றத்தாரை எல்லாம் விட்டு நீங்கி இதயமாகிய பரண் மீது<br>நின்றுகொண்டு, காம குரோதாதிகளாகிய பறவைகள் வந்து தனது<br>பக்திப் பயிரை பறித்துப் போகாத வண்ணம், நாவாகிய கவுணில்<br>முருகா முருகா' எனும் சொற்களாகிய கற்களை எறிந்து அந்தப்<br>பறவைகளை ஓட்டி, தவம் செய்து வந்தாள் வள்ளி. முருகன் தானே<br>வலிய வந்து ஆட்கொண்டான். இதுவே வள்ளி சன்மார்க்கம்.<br><br>நான், எனது' என்கிற பற்றுகளை விட்டு முருகனிடம் பரிபூரண<br>சரணாகதி அடையும்போது முருகன் தனது உயர் நிலையைவிட்டு<br>நம் நிலைக்கு வலிய வந்து ஆட்கொள்வான் என்பதே இந்த<br>ரகசிய உபதேசம்.<br><br>இனி சிவபெருமான் முருகப் பெருமானிடம் பிரணவ உபதேசம்<br>பெற்றார் என்பதின் தத்துவத்தை ஆராய்வோம்.<br><br>சிவனாருக்கு பிரணவத்தின் பொருள் தெரியாததா? 'அம்பொத்த<br>விழி' எனத் தொடங்கும் திருச்செந்தூர் திருப்புகழில் (பாடல் <a class=\"alten\" href=\"/thiru/nnt0024_u.html\">24</a>),<br><br>&nbsp;&nbsp;&nbsp;.. கொன்றைச் சடையருக்கு ஒன்றைத்தெரிய<br>&nbsp;&nbsp;&nbsp;கொஞ்சித் தமிழில் பகர்வோனே ..<br><br>... என தமிழிலேயே உபதேசம் செய்தார் என்று கூட கூறியுள்ளார்.<br>இதன் உண்மை என்ன? சிவம் என்கிற பரம் பொருள் தனது<br>சொரூப நிலையில் அருவாய் நிர்விகாரமாய் இருக்கும். அதற்கு<br>நான் என்கிற தன்மையே இல்லை. வேதாந்தத்தில் பிரம்மம்<br>மாயையின் பிரதிபலிப்பாய் ஈஸ்வரன் என்கிற நிலைக்கு<br>வருகிறது. பிரம்மப் பொருள் தன்னோடு அபின்னமாய் இருக்கும்<br>சக்தியின் அதிஷ்டானத்தால் உருவம் பெறுகிறது.<br><br>அபின காளி தானாட .. ' என்று அருணகிரியார் குறிப்பது<br>இதைத் தானோ? சிவம் சிவன் ஆகிறது. இந்த சக்தியின்<br>தன்மைக்கு சலன ரூபமாய் <span class=\"emed\">(vibrations)</span> இருக்கும். அசைவு<br>இருந்தால் ஓசையும் வரும். சிவத்திலிருந்து சக்தி பிரியும்போது<br>உண்டாகும் அசைவே பிந்து என்றும் அதன் ஓசையே நாதம்<br>என்றும் கூறப்படுகிறது. இந்த ஓசையே பிரணவம். கிரேக்க<br>தேசத்தவரும் இதையே <span class=\"emed\">(sphota)</span> என்கிறார்கள். இதன்படி<br>நிர்விகாரமாய் இருந்த பிரம்மம் சலனமாகும்போது எழும் நாதமே<br>பிரணவம். முருகன்தான் அந்த நாதத் தத்துவம். 'நாதத்<br>தொனியோனே' என்பார் அருணை முனிவர்.<br><br>தன்னிடத்தில் இருந்த ஆதி நாதமாகிய பிரணவத்தை சலன<br>நிலையில் விரிந்ததை சிவன் கேட்டான் என்பதுதான் சிவன்<br>முருகனிடம் உபதேசம் பெற்றான் என்பதன் உட்பொருள்.<br><br>அரணியில் இருந்த நெருப்பு அதைக் கடையும்பொழுது<br>வெளிப்படுவதுபோல் சிவத்தில் ஒடுங்கிக் கிடந்த நாதம்<br>சக்தியின் அதிஷ்டானத்தால் முருகனாக விரிந்தது. அப்படி<br>விரிந்த அந்த பிரணவ நாதத்தை சிவனே முதல் முதலில்<br>கேட்டார் என்பதே தத்துவம். முருகனின் ஆறுமுக<br>தத்துவத்திலும் கந்த புராணத்திலும் சிவபெருமான்<br>சொல்லுவதை நாம் மறக்கக்கூடாது. சிவபெருமான் சக்தியை<br>நோக்கி கூறுவது,<br><br>&nbsp;&nbsp;&nbsp;.. என்னுடைய ஐந்து முகத்தோடு உன்னுடைய முகமும்<br>&nbsp;&nbsp;&nbsp;சேர்ந்ததே முருகனின் ஆறு முகமாகும் ..<br><br>சிவபெருமானின் ஐந்து முகம் பிந்து. சக்தியின் ஒருமுகம்<br>நாதம். இவைகளின் கூட்டே முருகனின் வடிவு.<br>63ம் கந்தர் அலங்காரத்தில்,<br><br>&nbsp;&nbsp;&nbsp;.. பாதித் திரு உரு பச்சென்றவர்க்கு<br>&nbsp;&nbsp;&nbsp;தன் பாவனையை போதித்த நாதன் ..<br><br>... என்கிறார்.<br>",
        "songtitle": "பாடல் 36 ... நாதா, குமரா நம"
    },
    {
        "songid": "sn037",
        "song": "<br>பாடல் 37 ... <strong>கிரிவாய் விடு</strong><br><br>(உன் தொண்டனாகும்படி அருள்வாய்)<br><br>கிரிவாய் விடு விக்ரம வேல் இறையோன்<br>பரிவாரம் எனும் பதம் மேவலையே<br>புரிவாய் மனனே பொறையாம் அறிவால்<br>அரிவாய் அடியோடும் அகந்தையையே.<br><br><strong>......... பதவுரை .........</strong><br><br><strong>மனனே</strong> ... ஏ மனமே,<br><br><strong>கிரி வாய் விடு</strong> ... கிரவுஞ்ச கிரியின் மீது,<br><br><strong>விக்ரம வேல் இறையோன்</strong> ... வெற்றி வேலை உடைய கந்தக்<br>கடவுளின்,<br><br><strong>பரிவாரம் எனும்</strong> ... அடியார்களின் திருக் கூட்டத்தை சேர்ந்தவன் என்ற,<br><br><strong>பதம் மேவலையே</strong> ... பதவியை அடைவதையே விரும்புவாய்,<br><br><strong>அகந்தையை</strong> ... நான் எனது என்கிற அகங்காரத்தை,<br><br><strong>பொறையாம் அறிவால்</strong> ... பொறுமை எனும் ஞானத்தால்<br><br><strong>அடியோடு அரிவாய்</strong> ... வேரோடு நீக்கி விடுவாயாக<br><br><strong>......... பொழிப்புரை .........</strong><br><br>கிரவுஞ்ச மலை மீது வெற்றி வேலைப் பிரயோகித்த முருகக்<br>கடவுளின் தொண்டன் என்கிற மேலான பதவியை நீ ஏற்றுக்<br>கொள்வாயாக. சாத்துவ குணத்தின் அறிவால் ஆணவத்தை<br>வேரோடு களைவாய் மனமே.<br><br><strong>......... விளக்கவுரை .........</strong><br><br>இப்பாட்டில் தொண்டருக்கு தொண்டனாகும் பெருமையைக்<br>கூறி, இதனால், 'நான், எனது' என்கிற அகந்தை ஒழியும் எனக்<br>காட்டுகிறார். ஆன்மீக முன்னேற்றத்திற்கு வெகுளியை<br>வெறுத்து, பொறுமையை கடைபிடிக்க வேண்டும் என்பது<br>மிகவும் அவசியம். இக்கருத்தையே கந்தர் அந்தாதியிலும்,<br><br>&nbsp;&nbsp;&nbsp;.. பொறை வாசி வசம் கரமான் பட்டவா ..<br><br>... என்பார். அதாவது, பொறுமை எனும் ஆயுதத்தின் கூர்மையால்<br>கோபம் போன்ற மிருகங்கள் அடிபட்டு வீழ்ந்தன என்கிறார்.<br><br>தொண்டர்களின் கூட்டுறவால் ஜீவன் முக்தியை அடையலாம்<br>என்கிற தத்துவத்தை ஆதி சங்கரர், எவ்வளவு அழகாக கூறுகிறார்,<br><br>&nbsp;&nbsp;&nbsp;சத்சங்கத்வே நிஸ் சங்கம்<br>&nbsp;&nbsp;&nbsp;நிஸ் சங்கத்வே நிர் மோகத்வம்<br>&nbsp;&nbsp;&nbsp;நிர் மோகத்வே நிஸ் சலதத்வம்<br>&nbsp;&nbsp;&nbsp;நிஸ் சலதத்வே ஜீவன் முக்தி<br><br>49ம் கந்தர் அலங்காரத்திலும், ..<br><br>&nbsp;&nbsp;&nbsp;சூரிற் கிரியிற் கதிர்வே லெறிந்தவன் தொண்டர்குழாஞ்<br>&nbsp;&nbsp;&nbsp;சாரிற் கதியன்றி வேறிலை காண் ..<br><br>... என்கிறார்.<br>",
        "songtitle": "பாடல் 37 ... கிரிவாய் விடு"
    },
    {
        "songid": "sn038",
        "song": "<br>பாடல் 38 ... <strong>ஆதாளியை, ஒன்று</strong><br><br>(என்னையும் ஆண்ட கருணை)<br><br>ஆதாளியை, ஒன்று அறியேனை அறத்<br>தீது ஆளியை ஆண்டது செப்புமதோ<br>கூதாள கிராத குலிக்கு இறைவா<br>வேதாள கணம் புகழ் வேலவனே.<br><br><strong>......... பதவுரை .........</strong><br><br><strong>கூதாள</strong> ... கூதாள மலரை சூடியவனே,<br><br><strong>கிராத குலிக்கு இறைவா</strong> ... வேடர் குலத்துதித்த வள்ளிப் பிராட்டியின்<br>தலைவனே<br><br><strong>வேதாள கணம் புகழ் வேலவனே</strong> ... பேய்க் கூட்டங்கள் துதிக்கும்<br>வேலாயுதனே,<br><br><strong>ஆதாளியை</strong> ... வீண் பேச்சுக்களை பேசுகிறவனும்,<br><br><strong>ஒன்றும் அறியேனை</strong> ... நல்லவைகளை பற்றிய அறிவு<br>இல்லாதவனும்,<br><br><strong>அற தீது ஆளியை</strong> ... மட்டமான தீக்குணம் கொண்ட அடியேனை,<br><br><strong>ஆண்டது செப்புமதோ</strong> ... ஒரு பொருளாகக் கருதி ஆண்டு கொண்ட<br>அருளை எப்படி விரித்து கூற முடியும்?<br><br><strong>......... பொழிப்புரை .........</strong><br><br>கூதாள மலர் மாலையை அணிந்தவனே, வேடர் குலப் பெண் வள்ளி<br>பிராட்டியாரின் நாயகனே, வேதாள கூட்டங்கள் புகழும்வேலாயுதனே,<br>வீம்பு பேசுகின்றவனும், நல்லவை யாதும் அறியாதவனும், தர்மத்திற்கு<br>விரோதமான குற்றங்கள் செய்கிறவனுமாகிய என்னை ஆண்டு<br>கொண்ட கருணையை சொல்லித் தகுமோ?<br><br><strong>......... விளக்கவுரை .........</strong><br><br>'தாக்கு அமருக்கு' எனத் தொடங்கும் திருத்தணி திருப்புகழில்<br>(பாடல் <a class=\"alten\" href=\"/thiru/nnt0272_u.html\">272</a>)<br><br>.. சாஸ்திர வழிக்கு அதி தூரனை ..<br><br>... என்பார்.<br><br>சாஸ்திரம் ஏதும் தெரியாவிட்டாலும், தீய நெறியிலேயே மூழ்கி<br>இருந்தாலும் இறைவன் ஒருவனுடைய பக்திக்குஇரங்கி அருள்<br>பாலிக்கிறார். இதையே, 'கிராத குலிக்கு இறைவா' என்கிறார்.<br><br>முரட்டு சுவாவம் உள்ள வேடர் குல வள்ளியை ஆட்கொண்டதே<br>இதற்குச் சான்று. இதைப்போல் மிகவும் கீழ் பிறப்புக்களான<br>வேதாளங்களை தனக்கு துணையாக வைத்துக்கொண்டதற்கு<br>என்ன காரணம்? இதற்கான பதிலை பூத வேதாள வகுப்பில்,<br><br>&nbsp;&nbsp;&nbsp;கசரதப தாகினிய ரக்கர்துணி பட்டுவிழு<br>&nbsp;&nbsp;&nbsp;களமுழுதும் திருப்புகழ்மு ழக்குவன<br><br>பல விதமான ஈனச் செயல்களைச் செய்தாலும் பூத வேதாளங்கள்<br>முருகனின் திருப்புகழைப் பாடுவதால் அவைகளை நற்கதி<br>கொடுத்து வாழ்விக்கிறார்.<br><br>ஆகையால் நாமும் அவகுண விரகனாய், வேதாள ரூபனாய்<br>இருந்தாலும், மனமுருகி அவனது திருப்புகழைப் பாடினால்<br>கந்தப் பெருமானின் கருணையைப் பெறலாம்.<br>",
        "songtitle": "பாடல் 38 ... ஆதாளியை, ஒன்று"
    },
    {
        "songid": "sn039",
        "song": "<br>பாடல் 39 ... <strong>மா ஏழ் சனனம்</strong><br><br>(பிறப்பையும் ஆசையையும் நீக்கு முருகா)<br><br>மாஏழ் சனனம் கெட மாயைவிடா<br>மூஏடணை என்று முடிந்திடுமோ<br>கோவே, குறமின் கொடிதோள் புணரும்<br>தேவே சிவ சங்கர தேசிகனே.<br><br><strong>......... பதவுரை .........</strong><br><br><strong>கோவே</strong> ... மன்னனே,<br><br><strong>குறமின் கொடி தோள் புணரும் தேவே</strong> ... வேடர் குலத்தில் உதித்த<br>வள்ளிப் பிராட்டியின் திருத் தோள்களை தழுவும் தெய்வீகனே,<br><br><strong>சிவ சங்கர தேசிகனே</strong> ... மங்கல மூர்த்தியும் சுகத்தைத் தருபவருமான<br>சிவ மூர்த்தியின் குருநாதனே,<br><br><strong>மா ஏழ் சனனம் கெட</strong> ... ஏழு வகையான எனது பிறவிகள்<br>தொலையுமாறு,<br><br><strong>மாயை விடா</strong> ... மாயையிலிருந்தும் நீங்காத,<br><br><strong>மூ ஏடணை</strong> ... மூன்று ஆசைகளும்,<br><br><strong>என்று முடிந்திடுமோ</strong> ... எப்போதுதான் அடியேனை பற்றாது<br>நீங்குமோ?<br><br><strong>......... பொழிப்புரை .........</strong><br><br>இறைவனே, குறக் குலத்தில் அவதரித்த மின்னல் கொடிபோன்ற<br>வள்ளியின் புயங்களைத் தழுவுகின்ற தெய்வமே, சிவபெருமானுக்கு<br>குருவானவனே, பிரமாண்டமான ஏழு வகையான பிறப்பையும் நீக்கி,<br>பிரகிருதி மாயையோடு சம்பந்தப்பட்ட மூன்று வகையான<br>ஆசைகளும் எப்போது அடியேன் ஓடுங்கப் பெறுவேனோ?<br><br><strong>......... விளக்கவுரை .........</strong><br><br>சகல நிலையில் இருக்கும் உயிர்களை தம்முள் ஒடுக்கி<br>இளைப்பாறும்படியும், கேவல நிலையில் வைப்பதும், சுத்த நிலையில்<br>தன்னோடு சேர்த்துக் கொள்வதும் உயிர்களுக்கு செய்யும் உபகாரம்.<br>ஆதலால் அவைகளைச் செய்பவன், மங்கலத்தைச் செய்பவன்<br>ஆகிறான். ஆதலால் அப்படிப்பட்டவருக்கு 'சிவ சங்கரன்' என்று பெயர்.<br>சங்கரன்' என்றால் 'சம்காரம் செய்பவன்' என்ற தவறான பொருள்<br>கொள்ளக் கூடாது. 'சங்கரன்' என்ற வட மொழிச் சொல், 'சம் + கரோதி'<br>எனப் பிரிந்து 'சுபத்தைச் செய்கிறவன்' என்று பொருள் கொள்ளப்படும்.<br>அப்பேற்பட்ட சிவனுக்குக் குருவாகும் முருகனின் பெருமையை<br>சொல்லி முடியுமா?<br><br>'மா' என்ற எழுத்துக்கு 'பெரிய' என்ற பொருளுமின்றி, 'மரணம்',<br>வெறுப்பு', 'அல்பம்' முதலிய பல பொருள்கள் உண்டு. இவை<br>அனைத்தும் பிறவிக்கு பொருந்துதல் காண்க. தேவர், மனிதர்,<br>மிருகம், ஊர்வன, நீர் வாழ்வன, பட்சி, தாவரம் என்பவை ஏழு<br>பிறவிகள். 'மண்', 'பெண்', 'பொன்' என்றின் மேலும் மக்கள்<br>கொள்ளும் ஆசைக்குக் காரணம் 'பிரகிருதி மாயை'. இம்<br>மூவாசைகளும் எப்போது முடியுமோ அப்போதுதான்<br>பிறப்பு - இறப்பு' என்கிற சக்கரமும் நின்று போகும்.<br>",
        "songtitle": "பாடல் 39 ... மா ஏழ் சனனம்"
    },
    {
        "songid": "sn040",
        "song": "<br>பாடல் 40 ... <strong>வினை ஓட விடும்</strong><br><br>(வேல் மறாவதிருப்பதே நமது வேலை)<br><br>வினை ஓட விடும் கதிர் வேல் மறவேன்<br>மனையோடு தியங்கி மயங்கிடவோ?<br>சுனையோடு, அருவித் துறையோடு, பசுந்<br>தினையோடு, இதணோடு திரிந்தவனே.<br><br><strong>......... பதவுரை .........</strong><br><br><strong>சுனையோடு</strong> ... வள்ளி மலையில் சுனைகளிடத்தும்,<br><br><strong>அருவித் துறையோடு</strong> ... மலை அருவிகள் விழுமிடத்தும்,<br><br><strong>பசும் தினையோடு</strong> ... பசுமை நிறங்கொண்ட தினைப் புனத்திடத்தும்,<br><br><strong>இதணோடு</strong> ... பரணிடத்தும்,<br><br><strong>திரிந்தவனே</strong> ... வள்ளிப் பிராட்டிக்கு அருள் செய்யும் பொருட்டு<br>சுற்றித் திரிந்த பெருமானே,<br><br><strong>வினை ஓட விடும்</strong> ... ஆன்மாக்களின் இருவினைகளையும்<br>ஓடச் செய்யும்,<br><br><strong>கதிர் வேல் மறவேன்</strong> ... ஞான ஒளி வீசுகின்ற வேலாயுதத்தை<br>ஒருகாலும் மறக்க மாட்டேன்,<br><br><strong>மனையோடு தியங்கி மயங்கிடவோ</strong> ... இல் வாழ்வில் கலக்கம்<br>கொண்டு மயங்கி அழியலாமோ?<br><br><strong>......... பொழிப்புரை .........</strong><br><br>வள்ளிமலைச் சாரலில் உள்ள சுனை இடத்தும், அருவி இடத்தும்,<br>பசுமையான தினைப் புனத்திடத்தும் வள்ளிப் பிராட்டியார்<br>நின்றுகொண்டு கவண் வீசிய பரணிபடத்திலும் அலைந்த<br>முருகா, இருவினைகளையும் ஒழிக்கும் பேராற்றல் மிக்க ஞானச்<br>சுடர் வீசும் வேலாயுதத்தை மறக்காதவானகிய நான், சம்சார<br>பந்தத்தோடு கலக்கம்கொண்டு மயங்கி உழல்வது தகுமோ?<br><br><strong>......... விளக்கவுரை .........</strong><br><br>அருவிகள் சுனைகள் போன்ற இடங்களில் திரிந்தது, முருகன்<br>பக்குவ ஆன்மாக்களைத் தேடி ஆட்கொள்ளுவதில் உள்ள<br>தீவிரமான அவசரத்தையும் கருணையையும் காண்பிக்கிறது.<br>இக்கருத்தை,<br><br>&nbsp;&nbsp;&nbsp;மாசிலடி யார்கள் வாழ்கின்ற வூர்சென்று<br>&nbsp;&nbsp;&nbsp;தேடிவிளை யாடி யேயங்க னேநின்று<br>&nbsp;&nbsp;&nbsp;வாழுமயில் வீர னேசெந்தில் வாழ்கின்ற பெருமாளே<br><br>... என்கிற 'மூளும் வினை' எனத் தொடங்கும் திருச்செந்தூர்த்<br>திருப்புகழில் காணலாம். (பாடல் <a class=\"alten\" href=\"/thiru/nnt0094_u.html\">94</a>).<br><br>வள்ளி திருமணத்தின் உட்பொருள், சுந்தரவல்லி மான் வயிற்றில்<br>உதித்தவள். சைவ சித்தாந்த பரிபாஷையில், மான் என்பது<br>பிரகிருதி மாயையைக் குறிக்கும். சிவ முனிவனாகிய பிரம்மத்துடன்<br>மானாகிய பிரகிருதி மாயை கலந்ததில் உதித்தவள் வள்ளி என்கிற<br>ஜீவ சக்தியாகிய ஆன்மா.<br><br><strong>&nbsp;&nbsp;&nbsp;1. வேடர்கள்</strong> ... ஞான கர்மேந்திரியங்கள் (மெய், வாய், கண்,<br>&nbsp;&nbsp;&nbsp;மூக்கு, செவி),<br><br><strong>&nbsp;&nbsp;&nbsp;2. வேடத் தலைவன்</strong> ... மனம்,<br><br><strong>&nbsp;&nbsp;&nbsp;3. தினைப்புனம்</strong> ... போகத்திற்கு இருப்பிடமாகிய ஸ்தூல சரீரம்,<br><br><strong>&nbsp;&nbsp;&nbsp;4. தினை</strong> ... பிரபஞ்ச விஷய சுகங்கள்,<br><br><strong>&nbsp;&nbsp;&nbsp;5. பரண்</strong> ... உயரத்தில் கட்டப்படுவது. இவை விஷய<br>&nbsp;&nbsp;&nbsp;&nbsp;&nbsp;&nbsp;சுகங்களுக்கு மேற்பட்டதால் மோட்சத்தை அவாவுகின்ற நிலை.<br>&nbsp;&nbsp;&nbsp;&nbsp;&nbsp;&nbsp;அதாவது விஷய சுகங்களின் பற்று நீங்கி, இறைவனை அடைய<br>&nbsp;&nbsp;&nbsp;&nbsp;&nbsp;&nbsp;வெளிப்படும் தீவிர தாகம். இதை வடமொழியில் 'முச்சுத்வம்' என்பர்.<br><br><strong>&nbsp;&nbsp;&nbsp;6. கவண்</strong> ... அந்தக் கரணங்கள் (மனம், புத்தி, சித்தம்),<br><br><strong>&nbsp;&nbsp;&nbsp;7. கல்</strong> ... வைராக்கியம்,<br><br><strong>&nbsp;&nbsp;&nbsp;8. பறவைகள்</strong> ... இந்திரிய சுகங்களை அனுபவிக்க பறந்து<br>&nbsp;&nbsp;&nbsp;&nbsp;&nbsp;&nbsp;ஓடுகின்ற ஐம்புல விருத்திகள்.<br><br>&nbsp;&nbsp;&nbsp;.. கத்திய தத்தைக ளைத்துவி ழத்திரி<br>&nbsp;&nbsp;&nbsp;கற்கவ ணிட்டெறி தினைகாவல்<br>&nbsp;&nbsp;&nbsp;கற்றகு றத்தி ..<br><br>... என்பார் 'பத்தர் கணப்ரிய' எனத் தொடங்கும் திருச்செங்கோட்டு<br>திருப்புகழில் (பாடல் <a class=\"alten\" href=\"/thiru/nnt0602_u.html\">602</a>).<br><br>சுருங்கச் சொன்னால் ஒரு ஜீவன் தனது உண்மையான ஆத்ம<br>சொரூபத்தை நன்கு அறிந்து, இந்திரிய சுகங்களில் செல்லும்<br>ஐம்புல ஆசைகளை அடக்கி, வைராக்கியத்தால் மனதை பரம்<br>பொருளாகிய பிரம்ம விருத்தத்தில் செலுத்தி, பக்குவம்<br>அடையும்பொழுது, இறைவனே வலிய சென்று, அந்த<br>வைராக்கியத்தை நன்கு பரிசோதனை செய்து (வேடனாய்,<br>வேங்கையாய், விருத்தனாய் வருவது வள்ளி பிராட்டிக்காக),<br>கடைசியில் தனது உண்மைச் சொரூபத்தைக் காட்டி<br>ஆட்கொள்வான் என்பதே வள்ளி கல்யாண தத்துவம்.<br><br>மூன்று ஏடனைகளும் ஒழிவதற்கு வினை ஒழிய வேண்டும்.<br>இதற்கு சாதனம் ஞானமாகிய வேல். இந்த வேலாயுதத்தைப்<br>பற்றிக்கொண்டால் மனையோடு தியங்கி மயங்கும்<br>அஞ்ஞானம் ஒழியும். இதற்கு உதாரணம் வள்ளி பிராட்டி.<br><br>வள்ளி புனத்தில் முருகப் பெருமான் மற்ற நல்ல மரங்களாக<br>ஒருவெடுக்காமல் காட்டு மரமாகிய வேங்கையின்<br>உருவெடுத்தது ஏன்?<br><br>இம் மரத்தின் பூக்கும் காலத்தில் அதைப் பார்த்தால் அதன்<br>கிளையில் வேங்கைப் புலிகள் படுத்திருப்பதுபோல் தோற்றம்<br>தரும். பயத்தை விட்டு உற்று நோக்கினால் மரத்தின்<br>உண்மைச் சொரூபம் தெளிவாகிவிடும். அதுபோல், உலகில்<br>காணப்படும் உருவ பேதங்கள் மனிதனை மயக்கி, பயப்படச்<br>செய்கின்றன. விவேகத்தை உபயோகித்து ஆராய்ந்து<br>பார்த்தால் சலனமில்லாத, விகாரமில்லாத, பேதமில்லாத ஒரே<br>பொருள்தான் மாயையினால் பல்வேறு உருவங்களாக காட்சி<br>அளிக்கிறது. இதுவே முருகன் வேங்கை மரமானதின் தத்துவம்.<br>",
        "songtitle": "பாடல் 40 ... வினை ஓட விடும்"
    },
    {
        "songid": "sn041",
        "song": "<br>பாடல் 41 ... <strong>சாகாது, எனையே</strong><br><br>(காலனிடத்திலிருந்து எனைக் காப்பாற்று)<br><br>சாகாது, எனையே சரணங் களிலே<br>கா கா, நமனார் கலகம் செயும் நாள்<br>வாகா, முருகா, மயில் வாகனனே<br>யோகா, சிவ ஞான உபதேசிகனே.<br><br><strong>......... பதவுரை .........</strong><br><br><strong>வாகா</strong> ... அழகனே,<br><br><strong>முருகா</strong> ... முருகப் பெருமானே,<br><br><strong>மயில் வாகனனே</strong> ... மயிலின் மீது வரும் பெருமானே,<br><br><strong>யோகா</strong> ... யோகீசனே,<br><br><strong>சிவஞான உபதேசிகனே</strong> ... சிவ ஞானத்தை பக்குவப்பட்ட<br>ஆன்மாக்களுக்கு உபதேசம் செய்பவனே.<br><br><strong>நமனார் கலகம் செயும் நாள்</strong> ... யமன் வந்து என் உயிரை<br>பறித்துக்கொண்டு போகும் அந்தக் கடைசி நாளில்,<br><br><strong>சாகாது</strong> ... அடியேன் இறந்து போகாதபடி,<br><br><strong>எனை சரணங்களிலே காகா</strong> ... அடியேனை உமது திருவடி<br>நிழலிலே தங்கும்படி காத்தருளும்.<br><br><strong>......... பொழிப்புரை .........</strong><br><br>யோகாச்சாரியனே, சிவ ஞானத்தை உபதேசித்த குருவே, முருகனே,<br>மயிலில் ஆரோகணிப்பவனே, எமன் வந்து என் உயிரைக்<br>கொண்டுபோக முயலும்போது அடியேனைக் காத்து, உனது பாதார<br>விந்தங்களில் நித்திய வாழ்வு பெற அருளுக.<br><br><strong>......... விளக்கவுரை .........</strong><br><br>யோகா என்பதற்கு மூன்று வாகையான பொருள் கூறலாம்.<br><br>&nbsp;&nbsp;&nbsp;யோகத்திற்கு ஆதாரநிலையாக இருப்பது குண்டலினி. முருகனே<br>குண்டலினி சக்தியாக இருக்கிறதை கந்த சஷ்டி கவசத்தில்<br>குண்டலியானி சிவ குரு வருக .. ' என்கிற அடியில் பார்க்கலாம்.<br><br>&nbsp;&nbsp;&nbsp;இரண்டாவது பொருள், முருகனே சித்தர்களுக்கு உபதேசம்<br>செய்ததினால் அவனே யோகாச்சார்ய மூர்த்தியுமாவான்.<br><br>&nbsp;&nbsp;&nbsp;மூன்றாவதாக, யோகம் என்றால் எல்லா நலங்களையும்<br>கொண்டவன் என்று பொருள். முருகன் யோகக்காரன் என்பதை<br>உல்லாச .. ' எனத் தொடங்கும் அநுபூதியில், (பாடல் <a class=\"alten\" href=\"anuboothi_sn002_u.html\">2</a>)<br><br>&nbsp;&nbsp;&nbsp;.. உல்லாச, நிராகுல, யோக, இத, சல்லாப, விநோத ..<br><br>... எனக் கூறுகிறார்.<br><br>சிவனுக்கு உபதேசம் செய்த அதே ஞான வார்த்தைகளை தனக்கும்<br>உபதேசம் செய்து அருள் என முருகனிடம் அதையே பெற்றார்<br>என்பதற்கு கந்தர் அலங்காரத்திலும் திருப்புகழிலும் பல<br>ஆதாரங்கள் உள்ளன.<br><br>மார்க்கண்டேயருக்காக எமனை ஓட்டியது கந்தசாமியிடம் பெற்ற<br>ஞான உபதேசம் என்கிற தனி வாள் என்கிறார்.<br><br>&nbsp;&nbsp;&nbsp;.. எம படரை மோது வுரையிலுப தேச வாளை<br>&nbsp;&nbsp;&nbsp;எனது பகை தீர நீயும் அருள்வாயே<br><br>... என 'ஒருவழிபடாது' எனத் தொடங்கும் சோம நாதன் மடம்<br>திருப்புகழில் கூறுகிறார். (பாடல் <a class=\"alten\" href=\"/thiru/nnt0824_u.html\">824</a>). இந்த ஞான உபதேசம்<br>என்கிற வாளைப் பெற்றதால் சாகா வரமும் பெற்று விட்டேன் என<br>மார்தட்டுகிறார்.<br><br>நித்திய வாழ்வு என்பது சாகைக்கும் மீண்டும் பிறக்கைக்கும்<br>அப்பாற்பட்ட வாழ்வு. 'சிவ சாயுச்யத்தைக் கொடுத்து என்னைக்<br>காப்பாற்று' என்பது முதல் பிரார்த்தனை. 'எமன் வரும்போது மயில்<br>வாகனத்தில் வந்து என்னைக் காப்பாற்று' என்பது இரண்டாவது<br>பிரார்த்தனை. கருத்துரையாக இப்பாட்டில் அருணகிரியார் வேண்டுவது,<br><br>எல்லா யோகங்களை அடைந்தவனாயும் எனக்கு சிவ ஞானத்தை<br>உபதேசித்த குருவாக இருக்கும் நீ எனக்கு சாகா வரம் தந்து, உன்<br>சரணங்களாகிய சாயுச்சிய நிலையை அருள வேண்டும். மேலும்<br>காலன் எனது உயிர் கொள வரின், நீ மயிலின் மீது வந்து தோன்றி<br>எமனிடம், இவன் என் அடியவன். இவனை உன் உலகத்திற்கு<br>கூட்டிச் செல்ல வேண்டாம். இவன் இறவான் பிறவான்.<br>இவனை விட்டு விடு. இவனை நான் என்னோடு அழைத்துக்<br>கொள்வேன் என்று கூற வேண்டும்.<br><br>&nbsp;&nbsp;&nbsp;.. அந்த மறலியோடு உகந்த மனிதன் நமது அன்பன் ..<br><br>... (திருச்செந்தூர் திருப்புகழ், பாடல் <a class=\"alten\" href=\"/thiru/nnt0063_u.html\">63</a> - 'தந்த பசிதனை').<br><br>&nbsp;&nbsp;&nbsp;.. தொடாய் மறலியே நி என்ற சொலாகியது<br>&nbsp;&nbsp;&nbsp;னா வருங் கொல் சொல் ..<br><br>... என்ற விராலிமலை திருப்புகழ் அடிகளை நோக்கவும். (பாடல் <a class=\"alten\" href=\"/thiru/nnt0579_u.html\">579</a> - 'கொடாதவனை').<br>",
        "songtitle": "பாடல் 41 ... சாகாது, எனையே"
    },
    {
        "songid": "sn042",
        "song": "<br>பாடல் 42 ... <strong>குறியைக் குறியாது</strong><br><br>(எவ்வேளையும் செவ்வேளையே நினை)<br><br>குறியைக் குறியாது குறித்து அறியும்<br>நெறியைத் தனிவேலை நிகழ்த்திடலும்<br>செறிவு அற்று, உலகோடு உரை சிந்தையும் அற்று<br>அறிவு அற்று, அறியாமையும் அற்றதுவே.<br><br><strong>......... பதவுரை .........</strong><br><br><strong>குறியை</strong> ... தியானிக்கப் படுகின்ற பொருளை,<br><br><strong>குறியாது குறித்து</strong> ... காலம், இடம் முதலியன பற்றி நினைக்காமல்<br>தியானிக்கப்படும் பொருளைப் பற்றியே எண்ணிக்கொண்டு,<br><br><strong>அறியும் நெறியை</strong> ... பசு, பாச ஞானங்களை விட்டு, பதி ஞானத்தால்<br>அறியும் உண்மை வழியை,<br><br><strong>தனி வேல் ஐ நிகழ்த்திடலும்</strong> ... ஒப்பற்ற வேலாயுதத்தை உடைய<br>கடவுள் மெளன குருவாய் வந்து உள் நின்று உணர்த்திய உடனே,<br><br><strong>உலகோடு செறிவு அற்று</strong> ... உலகத்தாறோடு நெருங்கும் உறவு நீங்கி,<br><br><strong>உரை அற்று</strong> ... வாக்கும் அற்று,<br><br><strong>சிந்தையும் அற்று</strong> ... நினைவும் அற்று,<br><br><strong>அறிவற்று</strong> ... சுட்டி அறிகின்ற அறிவும் அற்று,<br><br><strong>அறியாமையும் அற்றதுவே</strong> ... அறியாமையும் முற்றிலும் நீங்கிவிட்டன.<br><br><strong>......... பொழிப்புரை .........</strong><br><br>ஒப்பற்ற வேலாயுதத்திற்கு இறைவனாகிய முருகன், உயிர்களின்<br>இலக்கான செம்பொருளைச் சொல்லாமல் சொல்லி, அதை அறியும்<br>வழியையும் உபதேசித்த உடனே, மலத் தடிப்பு அகன்று, உலக பசு<br>பாசங்களில் திளைக்க வேண்டும் என்கிற எண்ணமும் அகன்று,<br>லெளகீக விவகாரங்களில் இருந்த அறிவும் நீங்கி, இதுவரை<br>மெய்ப்பொருளை அறியாமல் இருந்த அவித்தையும் அகன்றுவிட்டன.<br><br><strong>......... விளக்கவுரை .........</strong><br><br>சொல்ல முடியாத ஒன்றை சொல்லாமல் சொன்னது என்பதை<br>குறியாது குறித்து' என்கிறார். வாய் பேசாமல் ஞான முத்திரை<br>மூலம் குறிப்பாகக் காட்டி உபதேசம் செய்தார் எனவும் கொள்ளலாம்.<br>சிவன் தட்சிணா மூர்த்தியாக நால்வருக்குச் சொன்ன உபதேச<br>முறையும் இதுவே என்பதை பழநித் திருப்புகழில்,<br><br>&nbsp;&nbsp;&nbsp;.. மெளன உபதேச சம்பு ..<br><br>... என்றுக் குறிப்பிடுகிறார் ('அவனிதனிலே' - பாடல் <a class=\"alten\" href=\"/thiru/nnt0110_u.html\">110</a>).<br><br>&nbsp;&nbsp;&nbsp;.. நிர் வசன பிரசங்க குருநாதா ..<br><br>... எனவும் குறிப்பிடுகிறார் ('சிகரிகள் இடிய' - வெள்ளிகரம் - பாடல் <a class=\"alten\" href=\"/thiru/nnt0657_u.html\">657</a>).<br><br>முருகன் உபதேசம் செய்த மாத்திரத்திலே முன் சொன்ன எல்லா<br>நிகழ்ச்சிகளும் நடந்தன என்பதை<br><br>&nbsp;&nbsp;&nbsp;அறிவும்அறி தத்துவமும் அபரிமித வித்தைகளும்<br>&nbsp;&nbsp;&nbsp;அறியென இமைப்பொழுதின் வாழ்வித்த வேதியனும்<br><br>... என்பார் வேடிச்சிக்காரன் வகுப்பில்.<br><br>பாட பேதமாக 'உலகோடு உறை' வாக்கியத்தில் இடையின 'ர'<br>வருகிறது. உரை என்றால் சொன்னது. இந்தப் பொருளில் உலகம்<br>அறிந்தது, சொல் இறந்தது, சிந்தை அழிந்தது என்று பொருள். இந்த<br>நிகழ்ச்சி நடந்த பிறகு வேறு எதுவும் அறிய வேண்டியது இல்லை.<br>ஆதலால் அறிவு அற்றது என்கிறார். அறிவு இல்லை என்கிற நிலை<br>அறியாமைதானே? அறியாமையும் இல்லை என்கிறார். 'அறிபவன்',<br>அறியப்படும் பொருள்', 'அறியும் நிலை' .. இம் மூன்றும் அடங்கிய<br>நிலையே இது. ஜீவன் முத்தர்களுக்கு மாயா சம்பந்தமான அவித்தை<br>அறியாமை கிடையாது.<br><br>மானிடப் பிறவியின் லட்சியம் (குறி), இறைவனைச் சேர்தல்.<br>உயிர்களின் குறிக்கோள் மெய் உணர்தல். உண்மை அறிவு<br>உதித்தவுடன் உலகம் கெடும்.<br><br>&nbsp;&nbsp;&nbsp;.. நிர்க்குணம் பூண்டு என்னை மறந்திருந்தேன் இறந்தே<br>&nbsp;&nbsp;&nbsp;விட்டது இவ்வுடம்பே ..<br><br>... கந்தர் அலங்காரம் (19).<br><br>இம்மையிலேயே இறைவனோடு கலந்த ஜீவன் முத்தர்களான<br>ஞானிகளுக்கு உடல், உலகம், சுற்றம், செல்வம் போன்ற<br>விஷயாகார விருத்திகள் யாவும் அற்றுப் போகும். பிரம்மாகார<br>விருத்தி தழைக்கும். அப்போது அதுவே தானாய் ஆகி அமருவர்.<br>இந்நிலையே 'தத்வமசி' என்கின்ற மகா வாக்கியத்திற்கு ஓர்<br>எடுத்துக்காட்டு.<br>",
        "songtitle": "பாடல் 42 ... குறியைக் குறியாது"
    },
    {
        "songid": "sn043",
        "song": "<br>பாடல் 43 ... <strong>தூசா மணியும்</strong><br><br>(சொல்லற எனும் ஆனந்த மெளனம்)<br><br>தூசா மணியும் துகிலும் புனைவாள்<br>நேசா முருகா நினது அன்பு அருளால்<br>ஆசா நிகளம் துகளாயின பின்<br>பேசா அநுபூதி பிறந்ததுவே.<br><br><strong>......... பதவுரை .........</strong><br><br><strong>தூசு ஆம் மணியும்</strong> ... தூய்மையான இரத்தின மணிகளும்,<br><br><strong>துகிலும் புனைவாள்</strong> ... ஆடைகளும் அணிகின்ற வள்ளி பிராட்டியாரின்,<br><br><strong>நேசா</strong> ... காதலனே,<br><br><strong>முருகா</strong> ... முருகப் பெருமானே,<br><br><strong>நினது அன்பு அருளால்</strong> ... நீ காட்டிய அன்புடன் கூடிய அருளினால்,<br><br><strong>ஆசா நிகளம்</strong> ... ஆசையாகிய விலங்கு,<br><br><strong>துகள் ஆயின பின்</strong> ... தூள் தூளாக பொடியான பின்<br><br><strong>பேசா அநுபூதி பிறந்ததுவே</strong> ... மெளன நிலையுடன் கூடிய அநுபூதி<br>நிலை எனக்குக் கிடைத்தது.<br><br><strong>......... பொழிப்புரை .........</strong><br><br>தூய மாணிக்க மாலையையும் அழகிய ஆடைகளையும் அணிந்திருக்கும்<br>வள்ளியின் நாயகனே, இளமையும் அழகும் உடையவனே, உனது பெருங்<br>கருணையின் காரணமாக ஏற்பட்ட திருவருளால் ஆசை என்கிற தொடர்<br>சங்கிலி போன்ற பெருந் தடைகள் தூள் தூளாக உடைந்து போயின. நான்<br>மோன நிலையை அடைந்துவிட்டேன். இதுவே எனது அநுபூதியாகும்.<br><br><strong>......... விளக்கவுரை .........</strong><br><br>இப் பாடலில் வள்ளி என்று குறிப்பிடாமல் இருக்கும்போது, நாம்<br>வள்ளியைக் குறிப்பிடுகிறது என்று எடுக்க என்ன காரணம்? வள்ளியின்<br>கல்யாண தத்துவத்திற்கு ஏற்ப, பக்குவ ஆன்மாவை ஆட்கொண்ட<br>திறத்தைக் குறிக்க வள்ளியையே இங்கு குறிப்பதாக ஏற்பதே முறை.<br>ஏனெனில் முருகன் அருணகிரியாரின் பக்குவத்தை அறிந்து, தானே<br>சென்று ஆட்கொண்டான் அல்லவா?<br><br>அன்பு முதிர்ந்து அருளாக பழுக்கிறது. வள்ளியம்மையின் மீது<br>கொண்ட அன்பால் அவள் வாழும் காட்டிற்கு சென்று, அவளை மணந்து<br>அருளியதுபோல் அருணகிரியாரின் பக்திக்கு இரங்கி அவர் மீது<br>கொண்டிருந்த அன்பின் மிகுதியால் அவரைத் தற்கொலை செய்து<br>கொள்ளவிடாமல், தடுத்து, உபதேசம் செய்து அருளினார்.<br>இதை ஞானமலை திருப்புகழில் ('மனையவள் நகைக்க' - பாடல் <a class=\"alten\" href=\"/thiru/nnt0610_u.html\">610</a>),<br><br>&nbsp;&nbsp;&nbsp;அகமதை எடுத்த சேமம் இதுவோவென்<br>&nbsp;&nbsp;&nbsp;றடியனு நினைத்து நாளு முடலுயிர் விடுத்த போது<br>&nbsp;&nbsp;&nbsp;மணுகிமு னளித்த பாத மருள்வாயே<br><br>உடல் உயிர் விடுத்த போது அணுகி முன் அளித்த பாதம் அருளி<br>மனமுருக்கி யோக அநுபூதி பெற்றதை மேற்கண்டவாறு கூறுகிறார்.<br><br>தூசா மணியும் துகிலும்' என்பதின் உட் கருத்து, ஞானம், வைராக்கியம்,<br>பக்தி என்கிற ஆபரணங்களை பூண்ட முருகனின் அடியார்களை<br>நினைவுபடுத்துகிறது.<br><br>நிகளம்' என்றால் சங்கிலி. ஆசைகள் சங்கிலித் தொடர்போல்<br>ஒன்றோடு ஒன்றுபோல் பிணைத்துக்கொண்டு வருவதால் அதை<br>நிகளம் என்கிறார். நாம் அருள் பெறுவதற்கு தடையாக இருப்பது இந்தச்<br>சங்கிலியே. முந்திய பாடல்களில் இந்த விரோதிகள், அகம், மாடை,<br>மடந்தையர், மங்கையர், போராவை, பூமேல் மயல், சகமாயை, அமரும் பதி,<br>கேள், இல்லோடு செல்வம், மின்னே நிகர் வாழ்வை விரும்புதல் மெய்யே<br>என இவ் வாழ்வை உகத்தல், அகந்தை (இப்படி மேலும் பல) ஆவன.<br>இப்படிப்பட்ட விரோத சொரூபங்கள், முருகனின் அன்பு அருளால் தூள்<br>தூளாகிப் போய் விடுகின்றன.<br><br>'மோனம்' என்பது ஞானத்தின் வரம்பு. 'நிர்விகல்ப' சமாதியில்<br>அனுபவிக்கும் இந்த மோனத்தையே முன் பாட்டில் 'திரிபுடி' என்கிறார்.<br>திரிபுடி அற்ற இடத்தில் பேச்சுக்கே இடம் கிடையாது. இதுவே<br>'பேசா அநுபூதி'.<br><br>'அகர முதலென' எனத் தொடங்கும் - பொதுப்பாடல்கள் - திருப்புகழில்,<br>(பாடல் <a class=\"alten\" href=\"/thiru/nnt1124_u.html\">1124</a>), இதையே மெளன மந்திரம் என்கிறார்.<br><br>ஒரு சிலரின் கருத்துப்படி 'பேசா அநுபூதி' என்று சொன்னதால்,<br>இந்த 43 வது பாடலுடன் கந்தர் அநுபூதி முடிகிறது என்பர். அமரர்<br>கி. வ. ஜ. அவர்கள் இதற்கு ஒரு நல்ல விளக்கம் தருகிறார். அதன்படி,<br><br>&nbsp;&nbsp;&nbsp;\"ஒருவன் நல்ல விருந்து உணவை உண்டபின் நிம்மதியாக<br>உறங்கும் பொழுது ஒரு இனிமையான சுகம், ஏப்பம் உண்டாகி, இன்ப<br>ருசியைத் தருவதுபோல் அநுபூதி நிலையில், ஒரு எதிரொலியாக<br>மீதமுள்ள ஏழு பாடல்களும் எழுந்தன.\"<br><br>... என்கிறார்.<br>",
        "songtitle": "பாடல் 43 ... தூசா மணியும்"
    },
    {
        "songid": "sn044",
        "song": "<br>பாடல் 44 ... <strong>சாடும் தனிவேல்</strong><br><br>(முருகன் திருவடி தந்தான்)<br><br>சாடும் தனிவேல் முருகன் சரணம்<br>சூடும் படி தந்தது சொல்லு மதோ?<br>வீடும், சுரர் மாமுடி, வேதமும், வெம்<br>காடும், புனமும் கமழும் கழலே.<br><br><strong>......... பதவுரை .........</strong><br><br><strong>சாடும்</strong> ... பகைவர்களையும், மாயை மற்றும் மலங்களையும் அழிக்கின்ற,<br><br><strong>தனிவேல் முருகன் சரணம்</strong> ... ஓப்பற்ற வேலாயுதக் கடவுளின்<br>திருவடிகள்,<br><br><strong>வீடும்</strong> ... முத்தி தலத்திலும்,<br><br><strong>சுரர் மாமுடி</strong> ... தேவர்களின் சிறப்பான தலைகளிலும்,<br><br><strong>வேதமும்</strong> ... வேதங்களிலும்<br><br><strong>வெம் காடும் புனமும் கமழும்</strong> ... வள்ளி வாழ்ந்த வெப்பமான<br>காட்டிலும், தினைப் புனத்திலும் மணக்கும்படி விளங்கும்,<br><br><strong>கழல் சூடும் படி தந்தது</strong> ... அத்தகைய திருவடிகளை என்<br>தலை மேல் சூடும்படி தந்தருளிய கருணையை<br><br><strong>சொல்லுமதோ</strong> ... சொல்லி விளக்க முடியுமோ? (முடியாது).<br><br><strong>......... பொழிப்புரை .........</strong><br><br>மோட்ச வீடும், தேவர்களின் தலையிலுள்ள கிரீடங்களும், நான்கு<br>வேதங்களும், சுடுகின்ற காடும், தினைப்புனமும் நறுமணம் வீசும்படி<br>செய்த திருவடிகளை, போர் புரியும் ஒப்பற்ற வேலாயுதப் பெருமான்<br>எனக்குப் புகலிடமாக என் சிரத்தில் சூடும்படி தந்து அருளிய<br>கருணையை என்னால் வாய்விட்டு சொல்ல முடியுமா?<br><br><strong>......... விளக்கவுரை .........</strong><br><br>'தலை நாளில் பதம்' எனத் தொடங்கும் வழுவூர் திருப்புகழில்,<br>(பாடல் <a class=\"alten\" href=\"/thiru/nnt0810_u.html\">810</a>), தனக்குச் சிறு வயதிலேயே திருவடி தீட்சை<br>கிடைத்ததைக் குறிப்பிடுகிறார். ஆனால் நாம் சரணம் விளிக்கும்<br>பொழுது நாம் அதை அடைக்கலப் பொருளாகவே<br>உபயோகப்படுத்துகிறோம். நாம் அடைய வேண்டிய லட்சியமும்<br>அதை அடையும் உபாயமும் அவனது கால்கள்தான்.<br><br>அவனது திருவடிகள் பட்ட இடங்களை வரிசையாகக் கூறுகிறார்.<br>மோட்ச வீடு வேறல்ல அவனது திருவடி வேறல்ல' என்பதை<br>சீர்பாத வகுப்பில் விரிவாக நாம் காணலாம்.<br><br>&nbsp;&nbsp;&nbsp;.. உயர் அமரர் மணி முடியில் உறைவதுவும் ..<br><br>... என்பதால் இங்கு சுரர் முடியில் என்கிறார். வேதங்கள் முருகனுடைய<br>சம்பந்தத்தால் பவித்திரமாவதை,<br><br>&nbsp;&nbsp;&nbsp;.. சதுர் மறையின் முதல் நடு முடிவில் மண நாறு சீரடியே ..<br><br>... என்பார். 'புனம்' என்று தனியாக குறிப்பிட்டிருப்பதால், 'காடு' என்பது<br>கந்த புராணத்தில் வரும் ஒரு நிகழ்ச்சியாகக் கொள்ளலாம். முருகப்<br>பெருமான் பாலைவனப் பகுதியில் செல்லும்போது முருகனின் சீர் பாத<br>பரிசத்தால் அந்த வெம் காடும் தண் சோலையாக மாறியது என்பது வரலாறு.<br><br>மணம் பெற்றது' என்பதற்கு 'மேன்மை அடைந்தது' என்கிற பொருளைக்<br>கொள்ளலாம். அவனுடைய கழல்களே வீடு. இறைவனுடைய<br>திருவடிகளே ஆதியும் அந்தமும். அவைகளே சிருஷ்டி முதலிய<br>ஐந்தொழில்களையும் செய்வன என்பதை அறிய வேண்டும். இதே கருத்தை,<br>மணிவாசகப் பெருமானும் திருவெம்பாவையின் கடைசிச் செய்யுளில்<br>கூறுவதைப் பார்க்கலாம்.<br>",
        "songtitle": "பாடல் 44 ... சாடும் தனிவேல்"
    },
    {
        "songid": "sn045",
        "song": "<br>பாடல் 45 ... <strong>கரவாகிய கல்வி</strong><br><br>(மெய் பொருளே, உன் நிலையை உணர்த்து)<br><br>கரவாகிய கல்வி உளார் கடை சென்று<br>இரவா வகை மெய்ப் பொருள் ஈகுவையோ?<br>குரவா, குமரா, குலிசாயுத, குஞ்<br>சரவா, சிவயோக தயாபரனே.<br><br><strong>......... பதவுரை .........</strong><br><br><strong>குரவா</strong> ... சற்குருநாதனே,<br><br><strong>குமரா</strong> ... குமரனே,<br><br><strong>குலிசாயுதா</strong> ... வஜ்ர படையோனே,<br><br><strong>குஞ்சரவா</strong> ... தெய்வயானைக்கு நாயகனே,<br><br><strong>சிவ யோக தயாபரனே</strong> ... பக்குவப்பட்ட ஆன்மாக்களுக்கு சிவ<br>யோகத்தை அருள் பாலிக்கும் கருணாமூர்த்தியே,<br><br><strong>கரவு ஆகிய கல்வி உளார் கடை சென்று</strong> ... தாம் கற்ற கல்வியை<br>பிறருக்கு கற்றுத் தராமல் ஒளித்து வைத்துக்கொள்ளும் குருமார்களிடம்<br>சென்று,<br><br><strong>இரவா வகை</strong> ... அக் கல்வி ஞானத்தை நான் யாசிக்கா வண்ணம்,<br><br><strong>மெய்ப் பொருள் ஈகுவையோ</strong> ... உண்மைப் பொருளை உபதேசித்து<br>அருள்வாயோ?<br><br><strong>......... பொழிப்புரை .........</strong><br><br>ஜெகத் குருவே, என்றும் இளையோனே, வஜ்ரப்படையாளியே,<br>யானையை வாகனமாக உடையவனே, சிவயோகத்தை அடியார்களுக்கு<br>உபதேசிக்கும் கருணாமூர்த்தியே, கல்வியை முழுதும் கற்றுவிட்டதுபோல்<br>கள்ள பாசாங்கு செய்யும் போலி குருமார்களிடம் சென்று எனக்கு மெய்ப்<br>பொருளை உபதேசம் செய்யவேண்டும் என்று இரஞ்சாமல் நீயே மெய்ப்<br>பொருளாக நின்று எனக்கு உன்னையே நல்குவாயாக முருகா.<br><br><strong>......... விளக்கவுரை .........</strong><br><br>குமரன், தேவர்களில் மகா தேவருக்கும், ரிஷிகளில் அகத்திய<br>மாமுனிக்கும், மனிதருள் மாணிக்கமான அருணகிரிநாதருக்கும்<br>குருவாய் அமர்ந்து உபதேசம் செய்த பெருமை உடையவன்.<br><br>'கு' என்றால் இருள், 'ரு' என்றால் அந்த இருளை ஒழிக்கும் வெளிச்சம்.<br>அஞ்ஞானத்தை அழிப்பதால் அவருக்கு 'குரு' என்கிற பெயர் வந்தது.<br>குலிசாயுகுஞ்சரவா' என ஒரு சொல்லாக எடுத்துக் கொண்டால்<br>வஜ்ராயுதப் படையை உடைய தெய்வயானைக்குத் தலைவனே<br>என்றும் பொருள் கொள்ளலாம். தனித்தனியாக எடுத்துக் கொண்டால்<br>இன்னும் சிறப்பு. 'குலிசாயுதா .. பவ ரொகம்' என்னும் மலையைத்<br>தாக்கும் இடியை ஆயுதமாக உடையவனே, 'குஞ்சரவா' யானை<br>வாகனனனே. முருகனுக்கு மயில், ஆடு தவிர பிணிமுகம் என்கிற<br>யானை வாகனமும் உண்டு. இதை,<br><br>&nbsp;&nbsp;&nbsp;.. சிந்துரத் தேறி அண்டரோடு தொண்டர் சூழ ..<br><br>... அடியைக் 'வந்து வந்து' எனத் தொடங்கும் சிதம்பரத் திருப்புகழில்,<br>காணலாம். (பாடல் <a class=\"alten\" href=\"/thiru/nnt0457_u.html\">457</a>).<br><br>யானையும் மயிலும் பிரணவ சொரூபம். மயில் மீது வருவதற்கும்<br>பிணிமுகத்தின் மீது வருவதற்கும் உள்ள வித்தியாசம் என்னவெனில்,<br>தோகை விரித்த மயில் மீது முருகன் வீற்றிருப்பது பிரணவத்தின்<br>உட்பொருளாக முருகன் உள்ளான் என்பதையும், பிணிமுகத்தில்<br>அமரும்போது பிரணவத்தை இயக்குபவனாக இருந்து முருகன்<br>அதனைச் செலுத்துகிறான் எனப் பொருள்படும்.<br><br>சிவயோகத்தை அளிக்கும் கருணாமூர்த்தி, தன் அடியார்களுக்கு<br>அந்த சிவயோக அனுபவத்தை அருளுகிறான்.<br><br>'ஐந்து பூதமும்' எனத் தொடங்கும் விராலிமலைத் திருப்புகழில்,<br>(பாடல் <a class=\"alten\" href=\"/thiru/nnt0575_u.html\">575</a>), 'சிவயோகம்' என்றால் உலகில் காணப்படும் எல்லாப்<br>பொருள்களிலும் தானே இருப்பதாக கூறுகிறார். இந்த மேலான<br>அனுபவம் முருகனின் அருளால் கிடைக்கும்.<br><br>காமக் குரோதாதிகளை வெல்லாமல் திரியும் போலி குருமார்களை<br>'உருவேறவே ஜெபித்து' எனத் தொடங்கும் விராலிமலைத் திருப்புகழில்<br>சாடுகிறார். (பாடல் <a class=\"alten\" href=\"/thiru/nnt0573_u.html\">573</a>) தனக்குத் தெரிந்த சாத்திர அறிவை<br>முழுவதும் தனது சீடர்களுக்குச் சொல்லிக் கொடுக்காமல் ஒளித்து<br>வைக்கும் குருமார்களும் இந்தப் பட்டியலில் அடங்குவர்.<br><br>முருகனே மெய்ப்பொருளாக உள்ளதால் தான் பக்குவப்படாத<br>குருவினிடம் சென்று அவதிப்படாமல் நீயே குருநாதனாக முன்<br>வந்து மெய்ப் பொருளாகிய உன்னையே எனக்கு அளிக்க வேண்டும்<br>என்பதே இதன் கருத்து.<br>",
        "songtitle": "பாடல் 45 ... கரவாகிய கல்வி"
    },
    {
        "songid": "sn046",
        "song": "<br>பாடல் 46 ... <strong>எம் தாயும்</strong><br><br>(மாதா பிதாவும் இனி நீயே .. மனக் கவலை தீராய்)<br><br>எம் தாயும் எனக்கு அருள் தந்தையும் நீ<br>சிந்தாகுலம் ஆனவை தீர்த்து எனையாள்<br>கந்தா, கதிர் வேலவனே, உமையாள்<br>மைந்தா, குமரா, மறை நாயகனே.<br><br><strong>......... பதவுரை .........</strong><br><br><strong>கந்தா</strong> ... கந்தக் கடவுளே,<br><br><strong>கதிர்வேலவனே</strong> ... ஒளி படைத்த வேலாயுதத்தை உடையவனே,<br><br><strong>உமையாள் மைந்தா</strong> ... உமையம்மையின் திருக்குமரனே,<br><br><strong>குமரா</strong> ... என்றும் இளையோனே,<br><br><strong>மறை நாயகனே</strong> ... வேத நாயகனே,<br><br><strong>எம் தாயும்</strong> ... எங்களுக்கு பெற்ற தாயாகவும்,<br><br><strong>எனக்கு அருள் தந்தையும் நீ</strong> ... எனக்கு அருள் புரியும் தந்தையும்<br>நீதானே,<br><br><strong>சிந்தை ஆகுலம் ஆனவை</strong> ... அடியேனுடைய மனக் கவலைகளை<br>எல்லாம்,<br><br><strong>தீர்த்து எனை ஆள்</strong> ... தீர்த்து என்னை ஆண்டு அருள்வீராக.<br><br><strong>......... பொழிப்புரை .........</strong><br><br>கந்த சுவாமியே, ஞான ஒளி வீசும் வேலாயுதத்தை உடையவனே,<br>பார்வதியின் பாலகனே, குமரனே, வேத நாயகனே, நீ எனக்கு தாயும்<br>கிருபை பாலிக்கும் ஞானத் தந்தையும் ஆவாய். ஆகையால் என்<br>மனத்துயரை எல்லாம் நீக்கி என்னை ஆட்கொள்வாயாக.<br><br><strong>......... விளக்கவுரை .........</strong><br><br>தாய் அன்பு என்பது எந்த விதமான பிரதிபலனையும் கருதாமல் ஒரு<br>அன்னையால் தன் குழந்தைகள்பால் செலுத்தப்படும் பெருங்<br>கருணையே. பிள்ளை நன்றி கெட்டவனாக இருந்தாலும் தாய் அன்பு<br>காட்டுவதில் தயங்க மாட்டாள். 'பெற்ற மனம் பித்து பிள்ளை மனம்<br>கல்லு' எனும் உலக வழக்கிலும் இதைக் காணலாம்.<br><br>சித்தாந்திகளின் கருத்துப்படி தாயாகிய அம்பிகை, ஜீவாத்மாவாகிய<br>தன் குழந்தைகளை, கையை பிடித்துக் கூட்டிக்கொண்டு போய்,<br>அதாவது உபாசனா மார்க்கங்களில் அந்த ஜீவனை செலுத்தி அதனை<br>பக்குவப்படுத்தி முடிவில் தன் தகப்பனாகிய ஈசனிடம் சேர்த்து<br>வைப்பாள். இதுவே சத்தி நிபாதம். ஆதலால் முருகா, நீ எனக்கு<br>தாயும் தந்தையுமாக இருக்கிறாய். அதனால் என்னைக் கைவிட<br>மாட்டாய். அன்பும் அருளும் தர நீ கடமைப்பட்டவன்.<br><br>'ஏது புத்தி' எனத் தொடங்கும் திருத்தணித் திருப்புகழில்<br>(பாடல் <a class=\"alten\" href=\"/thiru/nnt0251_u.html\">251</a>) இதனை விபரமாக காணலாம்.<br><br>நாம் முருகனிடம் நம்மை அடிமைப்படுத்திக் கொள்வது எப்படி நமது<br>கடமையோ அது மாதிரி நம்மை ஆட்கொள்ளுவதும் அவனது<br>கடமையாகும் என்பதை,<br><br>&nbsp;&nbsp;&nbsp;என் கடன் பணி செய்து கிடப்பதே<br>&nbsp;&nbsp;&nbsp;தன் கடன் அடியேனையும் தாங்குவதே<br><br>... என்று தேவாரத்திலும்,<br><br>&nbsp;&nbsp;&nbsp;அடியேனை சுகப்படவே வை,<br>&nbsp;&nbsp;&nbsp;இது கடனாகும் இது கனமாகும் ..<br><br>... என்று, 'நிலையாத சமுத்திர மான' எனத் தொடங்கும் திருத்தணித்<br>திருப்புகழிலும் காணலாம். (பாடல் <a class=\"alten\" href=\"/thiru/nnt0277_u.html\">277</a>).<br>",
        "songtitle": "பாடல் 46 ... எம் தாயும்"
    },
    {
        "songid": "sn047",
        "song": "<br>பாடல் 47 ... <strong>ஆறு ஆறையும்</strong><br><br>(மேலான தவ நிலை அருள்வாய், காவலனே)<br><br>ஆறு ஆறையும் நீத்து அதன் மேல் நிலையைப்<br>பேறா அடியேன், பெறுமாறு உளதோ?<br>சீறாவரு சூர் சிதைவித்து, இமையோர்<br>கூறா உலகம் குளிர்வித்தவனே.<br><br><strong>......... பதவுரை .........</strong><br><br><strong>சிறாவரு</strong> ... கோபித்து வந்த,<br><br><strong>சூர் சிதைவித்து</strong> ... சூரபத்மனை அழித்து,<br><br><strong>கூறா இமையோர் உலகம்</strong> ... துன்பத்தைக் கூறி முறையிட்ட<br>தேவர்களின் உலகத்தை,<br><br><strong>குளிர்வித்தவனே</strong> ... திருப்பி கொடுத்து சந்தோசப் படுத்தியவனே,<br><br><strong>ஆறு ஆறையும் நீத்து</strong> ... முப்பத்தாறு தத்துவங்களையும் கடந்து,<br><br><strong>அதன்மேல் நிலையை</strong> ... அவற்றிக்கு அப்பால் உள்ள<br>அநுபூதியாகிய குக சாயுச்சிய நிலையை,<br><br><strong>அடியோன் பேறா</strong> ... அடியேன் பெறும் பேறாக,<br><br><strong>பெறும் ஆறு உளதோ</strong> ... பெற்றுக் கொள்ளுகின்ற வழியை எனக்கு<br>அருள்வாயோ?<br><br><strong>......... பொழிப்புரை .........</strong><br><br>சினத்துடன் ஆரவாரம் செய்து கொண்டு வந்த சூரரைக் கொன்று<br>தேவர்களுக்குச் சொந்தமான தேவலோகத்தை தேவர்கள் மனம்<br>களிக்கும்படி அவர்களுக்கு அளித்தவனே. ஆறு வழிகளான ஆதார<br>கமலங்களையும் தாண்டி அதற்கும் மேலே இருக்கும் ஆயிரத்தெட்டு<br>இதழ்கள் கொண்ட தாமரையில் தங்கும் பேற்றைப் பெறுவதற்கு<br>அரிய பேறு எனக்குக் கிடைக்குமா?<br><br><strong>......... விளக்கவுரை .........</strong><br><br>மானிடப் பிறவி தேவப் பிறவியை விட சிறந்தது என்கிற தொனியில்<br>பேசுகிறார். இமையவர்களுக்கு பாத்தியமான தேவலோகத்தை நீ<br>அவர்களுக்கு மீட்டுக் கொடுத்தாய். அது அவர்களுக்கு உரிய<br>சொத்து. எனக்கோ நீ எனக்கு உரிமை இல்லாத ஒன்றைக்<br>கொடுத்தாய். தான் பெற்ற பேற்றை நினைக்கிறார்.<br><br>ஆறு ஆறையும் என்பதை 6 x 6 = 36 தத்துவங்கள் என எடுத்துக்<br>கொண்டு இவற்றுக்கெல்லாம் மேலான பர வெளியில் என்னைச்<br>சேர்ப்பாய் என்றும் பொருள் கொள்ளலாம்.<br><br>&nbsp;&nbsp;&nbsp;.. ஆறாறின் மீதில் ஞானோபதேசம் அருள்வாயே ..<br><br>... என்று 'மாலாசை கோபம்', விராலிமலைத் திருப்புகழ் அடியிலும்<br>இக் கருத்தை காணலாம். (பாடல் <a class=\"alten\" href=\"/thiru/nnt0581_u.html\">581</a>).<br><br>குண்டலினி மகா சக்தி 'மூலாதாரம், சுவாதிஸ்டானம், மணிபூரகம்,<br>அநாகதம், விசுக்தி, ஆக்ஞை' என்கிற ஆறு ஆதாரங்கள் வழியாக<br>அவற்றைப் பிளந்துகொண்டு, 'சுழுமுனை' நாடி வழியாக மேலேறி<br>அவற்றிற்கு அப்பால் இருக்கும் 'சகஸ்ரார' கமலத்தைச் சேரும்.<br>அப்போது அங்கு வசிக்கும் 'கலா இன்ப அமுதுரல்' சரீரத்தின்<br>72,000 நாடிகளையும் நனைத்து இறவாத சித்தியைத் தரும்.<br>சகஸ்ராரத்தில் சதாசிவனும் மனோன்மணியும் பேதமின்றி<br>அர்த்தநாரியாக, சிவசக்தி ரூபமாக ஐக்கியமாகி இருப்பதால்<br>அதற்கு 'சதாக்யம்' என்று பெயர்.<br><br>ஆறு ஆதாரங்களின் வழியாக குண்டலிணி ஓடும்பொழுது,<br>அங்குள்ள சிவசக்தி அம்சங்களைத் தன்னுடன் சேர்த்துக்கொண்டு<br>போவதையே கந்த புராணத்தில், 'அறுவர் முலை உண்டதாகக்'<br>கூறப்படுகிறது என்பது சிலரின் கருத்து.<br>",
        "songtitle": "பாடல் 47 ... ஆறு ஆறையும்"
    },
    {
        "songid": "sn048",
        "song": "<br>பாடல் 48 ... <strong>அறிவு ஒன்று</strong><br><br>(மேலான தவ நிலை அருள்வாய், காவலனே)<br><br>அறிவு ஒன்று அற நின்று, அறிவார் அறிவில்<br>பிறிவு ஒன்று அற நின்ற, பிரான் அலையோ?<br>செறிவு ஒன்று அற வந்து, இருளே சிதைய<br>வெறி வென்றவரோடு உறும் வேலவனே.<br><br><strong>......... பதவுரை .........</strong><br><br><strong>செறிவு ஒன்று அற வந்து</strong> ... உலகாயத பந்த பாசத்தில் நெருக்கமான<br>உறவுகள் அற்றுப் போகும் நிலை ஏற்பட்டு,<br><br><strong>இருளே சிதைய</strong> ... அதனால் மல இருள் முற்றிலும் வலிமை குன்றி<br>ஒழியும்படி,<br><br><strong>வெறி வென்றவரோடு</strong> ... மயக்கத்தை வென்ற சிவ ஞானிகளுடன்,<br><br><strong>உறும் வேலவனே</strong> ... பொருந்தி இருக்கும் வேலாயுதக் கடவுளே,<br><br><strong>அறிவு ஒன்று அற</strong> ... ஜீவ போதம் தன்னை விட்டு நீங்கி,<br><br><strong>நின்று அறிவார் அறிவில்</strong> ... சிவ போத நிலையில் அடங்கி, அந்த<br>அருட் காட்சியில் லயித்து பதிஞானத்தால் உணர்கின்ற சிவ<br>ஞானிகளது உள்ளுணர்வில்,<br><br><strong>பிறிவு ஒன்று அற</strong> ... பிரிதல் சிறிது கூட இல்லாமல்,<br><br><strong>நின்ற பிரான் அலையோ</strong> ... கலந்து நின்ற பெருமான் நீ அல்லையோ?<br><br><strong>......... பொழிப்புரை .........</strong><br><br>அது இது என்று பிரித்துக் காட்டும் பிரபஞ்ச அறிவு அற்று, அறிவுக்கு<br>அறிவாய்த் தோன்றும் மெய்ஞானத்தில் நிலைக்கப் பெற்றிருக்கும்<br>ஞானிகளின் அறிவில் பேதமில்லாமல் நிற்கும் பரம் பொருள் நீயே.<br>நெருங்கி வரும் மலத்தடிப்பு (களிம்பு) அகன்று, அஞ்ஞான இருள்<br>நீங்கி, காமக் குரோதிகளான வெறிகளை ஜெயித்த ஜீவன்<br>முத்தரோடு ஒன்றாகச் சேரும் வேலாயுதக் கடவுளே.<br><br><strong>......... விளக்கவுரை .........</strong><br><br>இப்பாடல் ஜீவன் முத்தர்கள் இறைவனோடு ஒன்றாக அழுந்தி<br>இருக்கும் முறையைக் கூறுகிறது. ஆணவ மலத்தில் கட்டுண்டு<br>பிரபஞ்சத்தை தன்னில் இருந்து வேறாய், 'அவன் இவன் உவருடன்<br>அவள் இவள் உவளது இது உது எனும்' என்று சுட்டிக் காட்டும்<br>அவித்தையாகிய அஞ்ஞானம் முற்றும் நீங்க வேண்டும்.<br><br>யாவற்றையும் தன்னுள்ளேயும், யாவற்றுள்ளும் தன்னையும் பார்ப்பது<br>ஞானிகளின்அனுபவம். 'எனது யானும் வேறாகி எவரும் யாதும்<br>யானாகும் இதய பாவனாதீதம்'. இந்த நிலை கணபதியும் முருகனும்<br>மாம்பழத்திற்காக போட்டியிடும் சரித்திரம் இந்த இரண்டு<br>தத்துவங்களையும் பிரகாசப் படுத்துகின்றது. விநாயகப் பெருமான்<br>ஈசனை சுற்றி வருவதன் மூலம் 'சகல பிரபஞ்ச வஸ்துக்கள் ஈசனுள்<br>அடக்கம்' என்பதையும், முருகன் ஜெகத்தை ஒரு நொடிக்குள் சுற்றி<br>வருவதால் 'இறைவன் சகல சிருஷ்டிக்குள்ளும் அடங்கி இருக்கிறான்'<br>என்பதையும் தெளிவுபடுத்துகிறது. இந்த அத்துவித ஞானமே<br>தானாய், ஞானப்பிரகாசமாய், நிற்பவனே முருகன்.<br><br>இந்த அனுபவத்தை 'செறிவு' அதாவது (1) மலத் திட்பம் ஒழிதல்,<br>(2) அஞ்ஞானமாகிய இருள் நீங்குதல், (3) ஐம்புலங்களையும்<br>வெல்லுதல் என்கிறார். இவைகளை எல்லாம் வென்ற ஞானிகளை<br>'ஜித்தேந்திரர்' என்கிறோம்.<br><br>ஆன்மாக்களுக்கு கேவல நிலை, சகல நிலை, சுத்த நிலை என்று<br>மூன்று நிலைகள் உள்ளன. மகா பிரளய காலத்தில் உயிர்கள்<br>எல்லாம் ஆணவ மலத்தில் பிணிப்புண்டு, பொற்கொல்லனுடைய<br>தீயில் இருக்கும் தங்கம்போல் இருப்பது கேவல நிலை. மறுபடி<br>பனர் சிருஷ்டி ஆரம்பிக்கும் பொழுது, உயிர்கள் அவர் அவர்களின்<br>வினைக்கு ஈடாக கோடிக்கணக்கான சரீர பேதங்களை அடைதல்<br>கேவல நிலை. இப்பேர்ப்பட்ட ஜீவன்கள் சக்தி நிபாதம் ஏற்பட்டு<br>இறைவன் அருளால் இருவினைகளும் செயலற்று ஜீவன்<br>முத்தனாகும் நிலையே சுத்த நிலை. ஜீவன் முத்தர்களுக்கு<br>இத்தேகம் அழிந்தபின் மீண்டும் பிறவி கிடையாது.<br>எல்லாவற்றிற்கும் இறைவன் திருவருள் கூட வேண்டும். இதையே<br>மாணிக்கவாசகர் திருவாசகத்தில்,<br><br>&nbsp;&nbsp;&nbsp;.. மீண்டு வரா வழி அருள் புரிவாய் ..<br><br>... என கூறுவார்.<br>",
        "songtitle": "பாடல் 48 ... அறிவு ஒன்று"
    },
    {
        "songid": "sn049",
        "song": "<br>பாடல் 49 ... <strong>தன்னந் தனி</strong><br><br>(இனிமை தரும் தனிமை .. விளக்க முடியுமா?)<br><br>தன்னந் தனி நின்றது, தான் அறிய<br>இன்னம் ஒருவர்க்கு இசைவிப் பதுவோ?<br>மின்னும் கதிர் வேல் விகிர்தா, நினைவார்<br>கின்னம் களையும் க்ருபை சூழ் சுடரே.<br><br><strong>......... பதவுரை .........</strong><br><br><strong>மின்னும் கதிர்வேல்</strong> ... ஒளி வீசுகின்ற கதிர் வேலாயுதத்தை<br>உடையவனே,<br><br><strong>விகிர்தா</strong> ... வெவ்வேறு வடிவங்களை எடுக்கும் திறமையைப்<br>பெற்றவனே,<br><br><strong>நினைவார் கின்னம் களையும்</strong> ... உன்னைத் தியானிக்கும்<br>அடியவரது துன்பத்தைப் போக்கும்,<br><br><strong>கிருபை சூழ் சுடரே</strong> ... கருணை நிரம்பிய பேரொளியே,<br><br><strong>தன்னந் தனி நின்றது தான்</strong> ... கருவி கரணங்களிலிருந்து<br>கழன்று, தனிமையான இனிமையில் நிலைத்து நின்ற பேரின்பத்தை,<br><br><strong>அறிய</strong> ... மற்றவர்கள் அறிந்து கொள்ளும்படி,<br><br><strong>இன்னம் ஒருவர்க்கு இசைவிப்பதுவோ</strong> ... இனி மற்றவர்க்கு<br>விளக்கிச் சொல்ல இயலுமோ? (இயலாது).<br><br><strong>......... பொழிப்புரை .........</strong><br><br>ஒளிவீசும் வேலாயுதத்தை உடையவனே, நினைக்கும் உருவெடுக்க<br>வல்ல சாமர்த்திய சாலியே, உன்னை நினைப்பவர்களின் துன்பத்தை<br>நீக்கும் கருணைக் கிரணங்கள் சூழ்ந்த பேரொளிப் பிழம்பே, நீ<br>என்னை ஆண்டு கொண்டபின் நான் தனியான நிலையை<br>அடைந்ததை தானே அனுபவிப்பது அல்லால் வேறு ஒருவருக்கு<br>வாய் விட்டுச் சொல்ல முடியுமா? (முடியாது).<br><br><strong>......... விளக்கவுரை .........</strong><br><br>விகிர்தன்' என்றால் வேறு வேறு வடிவங்களை எடுக்க வல்லவன்<br>என்று பொருள். தினைப் புனத்தில், முருகன் அரச குமாரனாய்,<br>செட்டியாய், வேடனாய், விருத்தனாய், வேங்கையாய் வடிவெடுத்தவன்<br>அல்லவா? மேலும், தன்னைத் தியானிப்பவர்களின் பக்குவ மன<br>நிலைக்கு ஏற்ப அருளுகிறான். இக் கருத்தை,<br><br>&nbsp;&nbsp;&nbsp;பரம குருவா யணுவி லசைவாய்<br>&nbsp;&nbsp;&nbsp;பவன முதலா கியபூதப்<br>&nbsp;&nbsp;&nbsp;படையு முடையாய் சகல வடிவாய்<br>&nbsp;&nbsp;&nbsp;பழைய வடிவா கியவேலா<br><br>... என 'இருவர் மயலோ' எனத் தொடங்கும் திருவருணைத் திருப்புகழில்<br>(பாடல் <a class=\"alten\" href=\"/thiru/nnt0400_u.html\">400</a>), முருகனின் 'விகிர்த இயல்பு' நன்றாகச் சித்தரிக்கப்<br>பட்டிருக்கிறது. மேலும், 'அருவமாக' இருந்த பொருள் 'உருவமாக'<br>மாறுவதையும் மனதில் கொள்ளவேண்டும்.<br>",
        "songtitle": "பாடல் 49 ... தன்னந் தனி"
    },
    {
        "songid": "sn050",
        "song": "<br>பாடல் 50 ... <strong>மதிகெட்டு</strong><br><br>(முருகன் அருளால் முக்தி பெற்றேன்)<br><br>மதிகெட்டு அறவாடி, மயங்கி, அறக்<br>கதிகெட்டு, அவமே கெடவோ கடவேன்?<br>நதி புத்திர, ஞான சுகாதிப, அத்<br>திதி புத்திரர் வீறு அடு சேவகனே.<br><br><strong>......... பதவுரை .........</strong><br><br><strong>நதி புத்திர</strong> ... கங்கா நதியின் திருக் குமாரனே,<br><br><strong>ஞான சுக அதிப</strong> ... மெய் அறிவிற்கும் அதனால் விளையும்<br>பேரின்பத்திற்கும் தலைவனே,<br><br><strong>அதிதி புத்திரர்</strong> ... அந்தத் திதி புத்திரராகிய அசுரர்களின்,<br><br><strong>வீறு அடு சேவகனே</strong> ... வலிமையை அழித்த போர் வீரனே,<br><br><strong>மதி கெட்டு</strong> ... அறிவு கெட்டு,<br><br><strong>அற வாடி</strong> ... மிகவும் வாட்டமுற்று,<br><br><strong>மயங்கி</strong> ... மயக்கமுற்று,<br><br><strong>அற கதி கெட்டு</strong> ... அற நெறியால் வரும் உனது அநுபூதி<br>நிலையை இழந்து,<br><br><strong>கெடவோ கடவேன்</strong> ... கெட்டு ஒழிந்து விட மாட்டேன்<br><br><strong>......... பொழிப்புரை .........</strong><br><br>கங்கையின் மைந்தனே, மெய்ஞானத்தால் அடியவர்களுக்கு<br>பேரின்பத்தை அள்ளித் தரும் தலைவனே, திதி என்பவளின்<br>வம்சத்தினரான தைத்திரையருடைய கர்வத்தை அடக்கினவனே,<br>நான் இனி நல்லறிவு போய் மிகவும் கிலேசமடைந்து மாயையில்<br>ஆழ்ந்து இனி எனக்கு வேறு கதி இல்லை என்று கெட்டுப்போக<br>மாட்டேன்.<br><br><strong>......... விளக்கவுரை .........</strong><br><br>பேசா அநுபூதி' அடைந்த அடிகள் முருகனால் ஆட்கொள்ளப்பட்டு<br>தான் அடைந்த பெரும் பேற்றை பல விதமாகக் கூறி இருக்கிறார்.<br>இதற்கு முன் இரண்டு பாடல்களிலும் தான் அடைந்த ஞான<br>அனுபவத்தைக் கூறினவர் நூல் முடியும் பொழுது மீண்டும் மதி<br>கெட்டு மயங்கி இரஞ்சுவதாக பொருள் கொள்ளுவது அவ்வளவு<br>சிறப்பு ஆகாது.<br><br>அசுரர்களின் வலிமையையும் செருக்கையும் அழித்த மாவீரனான<br>முருகன் என்னுடைய அசுர குணங்களையும் தீய வாசனைகளையும்<br>அழித்துவிட்டான். தண்ணிய கங்கா மைந்தன் தன் தண்<br>கருணையினால் எனக்கு சிவ ஞான அமுதை ஊட்டி விட்டான்.<br>ஆகையினால் நான் இனி மேல் வீணாக கெட்டுப் போகமாட்டேன்.<br>என் பூர்வ வாழ்க்கை எல்லாம் பொடிப் பொடியாய்ப் போய், வேறு<br>கதி இல்லை என நினைத்த எனக்கும் உன் கருணைத் திறத்தால்<br>என்னையும் ஆண்டு கொண்டதை நினைத்து பெரு மகிழ்ச்சியுற்றேன்.<br><br>.. ஆகையால் இந்தப் பாட்டை அருணகிரியார் பெருமிதத்துடன்<br>பாடி இருக்கிறார் என பொருள் கொள்வதே சிறப்பாகும்.<br>",
        "songtitle": "பாடல் 50 ... மதிகெட்டு"
    },
    {
        "songid": "sn051",
        "song": "<br>பாடல் 51 ... <strong>உருவாய் அருவாய்</strong><br><br>(குருவாக வந்து அருளினான் கந்தன்)<br><br>உருவாய் அருவாய், உளதாய் இலதாய்<br>மருவாய் மலராய், மணியாய் ஒளியாய்க்<br>கருவாய் உயிராய்க், கதியாய் விதியாய்க்<br>குருவாய் வருவாய், அருள்வாய் குகனே.<br><br><strong>......... பதவுரை .........</strong><br><br><strong>உருவாய்</strong> ... ஆறுமுகமும் பன்னிருதோளும் கொண்ட<br>சகள வடிவாயும்,<br><br><strong>அருவாய்</strong> ... குணம், குறி, நாமம் அற்ற அகளமாயும்,<br><br><strong>உளது ஆய்</strong> ... உண்டு என்பவருக்கு உள் பொருளாகவும்,<br><br><strong>இலது ஆய்</strong> ... இல்லை என்பாருக்கு இல் பொருளாகவும்,<br><br><strong>மலராய்</strong> ... மலராகவும்,<br><br><strong>மருவாய்</strong> ... அம் மலரின் மணமாகவும்,<br><br><strong>மணியாய்</strong> ... மாணிக்கமாகவும்,<br><br><strong>ஒளியாய்</strong> ... அதன் ஒளியாயும்,<br><br><strong>கருவாய்</strong> ... சகல உயிர்களையும் பிரளய காலத்தில் தன் மேனியில்<br>வைத்து காப்பவனும்,<br><br><strong>உயிராய்</strong> ... சிருஷ்டிக்கும் போது சகல ஜீவன்களுக்கும் உயிருக்கு<br>உயிராகவும் ஆன்மாவாகவும் திகழ்பவனும்,<br><br><strong>விதியாய்</strong> ... அந்த உயிர்களின் வினைப் பயனாகவும்,<br><br><strong>கதியாய்</strong> ... முத்தி நிலையில் அந்த உயிர்கள் சென்றடையும்<br>நிலையாகவும்,<br><br><strong>குகனே</strong> ... உள்ள முருகக் கடவுளே<br><br><strong>குருவாய் வருவாய் அருள்வாய்</strong> ... என் குருவாக வந்து எனக்கு<br>அருளி என்னை ஆட்கொண்டவன்.<br><br><strong>......... பொழிப்புரை .........</strong><br><br>ஆறுமுகமும் பன்னிரு விழியும் கொண்ட சகள வடிவாகவும்,<br>குணம் குறி நாமம் அற்ற அகளமாயும், உண்டு என்பார்க்கு உள்<br>பொருளாயும், இல்லை என்பார்க்கு இல் பொருளாயும், மலராயும்,<br>அம் மலரின் மணமாகவும், மாணிக்கமாகவும், அதன் ஒளியாயும்,<br>சகல உயிர்களையும் பிரளய காலத்தில் தன் மேனியில் வைத்துத்<br>தாங்குபவனும், சிருஷ்டிக்கும் சமயம் சகல உயிர்களுக்கும்<br>உயிராய், ஆன்மாவாய் திகழ்பவனும், அவ்வுயிர்களின்<br>வினைப்பயனாய் உள்ளவனும், முத்தி நிலையில் அவ்வுயிர்கள்<br>சென்றடையும் நிலையாக உள்ளவனும் திகழும் கந்தக் கடவுளே,<br>நீயே குருவாக வந்து என்னை ஆட்கொண்டவன்.<br><br><strong>......... விளக்கவுரை .........</strong><br><br>'வருவாய் அருள்வாய்' என்பதை முன்னிலை வினை முற்றாக<br>வைத்து இப்பாடலுக்கு பொருள் காண்பது சாதாரண<br>முறையாகும். ஏற்கனவே,<br><br>.. குரு வடிவாய் வந்து என் உள்ளம் குளிர குதிகொண்டவே ..<br><br>... என்று கந்தர் அலங்காரத்திலும் (பாடல் 102), வேறு பல<br>விதமாகவும் முருகன் தனக்கு அருளியதைச் சொல்லி விட்டதால்<br>கடைசி பாட்டில் மீண்டும் பிரார்த்தனை செய்ய அவசியமில்லை.<br>இதுவரை என் இதய தாமரையின் தாகராகாசத்தில்,<br><br>&nbsp;&nbsp;&nbsp;தகரத் தந்தச் சிகரத் தொன்றித் ..<br>&nbsp;&nbsp;&nbsp;தடநற் கஞ்சத் துறைவோனே ..<br><br>('புகரப் புங்க' - திருச்செந்தூர்த் திருப்புகழ் <a class=\"alten\" href=\"/thiru/nnt0081_u.html\">81</a>).<br><br>இப்போது மனிதச் சட்டை தாங்கி குருவாக வந்து உபதேசம்<br>அருளினான் என்பதே சிறப்பான பொருளாகும். இம்மாதிரி<br>பொருள் காண்பதற்கு திருப்புகழிலும் பல உதாரணங்களைக்<br>காணலாம்.<br><br>&nbsp;&nbsp;&nbsp;.. சந்தம் களிக்கும் சம்புவிற்கும்<br>&nbsp;&nbsp;&nbsp;செம்பொருள் ஈவாய் ..<br><br>... என்று, 'மனத்தின் பங்கு' எனத் தொடங்கும் திருச்செந்தூர்த்<br>திருப்புகழில் (பாடல் <a class=\"alten\" href=\"/thiru/nnt0086_u.html\">86</a>) கூறும் இடத்தில் உள்ள 'ஈவாய்'<br>என்கிற சொல் முன்னிலை வினை முற்று இல்லை. சிவனுக்கு<br>உபதேசம் செய்தவனே என்ற பொருள் நன்றாகத் தெரிகின்றது.<br>அதுபோல், 'என்னை இயக்கி வைக்கும் பொருளே குருவாகவும்<br>வந்தான்' என்றுதான் பொருள் கொள்ள வேண்டும்.<br><br>இந்தப் பரம் பொருளே உருவாகவும் அருவாகவும் இருப்பான்.<br>உளதாகவும் இலதாகவும் இருப்பான். பிரபஞ்சத்திற்கு முடிவான<br>கதியாகவும், ஜீவாத்மாக்களை நடத்தி வைக்கும் விதியாகவும்<br>இருப்பான். எல்லாம் ஒடுங்கிய நிலையில், உயிர்கள் தன் கேவல<br>நிலையில் பரம் பொருளாகிய கருவில் மறைத்து இருக்கிறான்.<br><br>சிருஷ்டி ஆரம்பிக்கும் பொழுது இறைவன் பிரபஞ்சத்திற்கு<br>நிமித்த காரணனாய் (குயவன்) இருந்து தன்னுள் அடங்கி<br>இருந்த சக்தியே துணை காரணமாய்க் கொண்டு (சக்கரம்) சுத்த<br>மாயையை (மண்) முதல் காரணமாய்க் கொண்டு பிரபஞ்சத்தில்<br>அனைத்தையும் தோற்றுவிக்கிறான்.<br><br>தன் பெரும் கருணையினால் அந்த உயிர்களுக்கு தேகம்,<br>அந்தக்கரணம், வசிக்க உலகு, பல வகையான அனுபவங்கள்<br>.. போன்றவற்றைக் கொடுத்து, தானே உயிருக்கு உயிராய்<br>இருந்து அவைகளை நடத்தி வைக்கிறான். கடைசியில்<br>அந்தந்த உயிர்களின் பக்குவ நிலைகளைக் கண்டறிந்து, தானே<br>குருவாக வந்து ஆன்மாக்களுக்கு முக்தி நிலையை அளிக்கிறான்.<br>இப்பேர்ப்பட்ட குகனுடைய திருவருளினால் நானே அவனாகவும்,<br>அவனே நானாகவும் நிற்கும் கந்தர் அநுபூதி நிலை அடியேனுக்கு<br>கிடைத்தது.<br><br>இதையே மேற்கண்ட 51 பாடல்களிலும் 'மாத்ருகா மந்திர'<br>மாலையாக உலகோருக்கு கூறி இருக்கிறேன். இந்த அநுபூதி<br>நிலையை எல்லோரும் பெற வேண்டும் என்பதே கருணை<br>தெய்வமான அருணகிரிப் பெருந்தகையாரின் வேண்டுகோளாகும்.<br><br>&nbsp;&nbsp;&nbsp;சும்மா இருவென நீ சொல்ல பொருள் ஒன்றும்<br>&nbsp;&nbsp;&nbsp;அம்மா அறிந்திலன் என்று அன்று உரைத்த<br>&nbsp;&nbsp;&nbsp;எம்மான் அருணகிரிநாதன் அனுபவம் நாயேற்கு<br>&nbsp;&nbsp;&nbsp;கருணை பொழி போரூரா காட்டு.<br><br>... திருப்போரூர் சந்நதி முறை.<br><br>&nbsp;&nbsp;&nbsp;முருகா சரணம் .. முருகா சரணம் .. முருகா சரணம்<br><br>",
        "songtitle": "பாடல் 51 ... உருவாய் அருவாய்"
    }
]