[
    {
        "songid": "ss001",
        "song": "<br>பாடல் 1 ... பேற்றைத் தவம்</strong><br><br>பேற்றைத் தவஞ்சற்று மில்லாத வென்னைப்ர பஞ்சமென்னும்<br>&nbsp;&nbsp;&nbsp;சேற்றைக் கழிய வழிவிட்ட வா! செஞ் சடாடவிமேல்<br>&nbsp;&nbsp;&nbsp;&nbsp;&nbsp;&nbsp;ஆற்றைப் பணியை யிதழியைத் தும்பையை யம்புலியின்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கீற்றைப் புனைந்த பெருமான் குமாரன் க்ருபாகரனே.<br><br><strong>......... சொற்பிரிவு .........</strong><br><br>பேற்றைத் தவம் சற்றும் இல்லாத என்னைப் பிரபஞ்சம் என்னும்<br>&nbsp;&nbsp;&nbsp;சேற்றைக் கழிய வழிவிட்டவா! செம் சடா அடவிமேல்<br>&nbsp;&nbsp;&nbsp;&nbsp;&nbsp;&nbsp;ஆற்றைப் பணியை இதழியைத் தும்பையை அம்புலியின்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கீற்றைப் புனைந்த பெருமான் குமாரன் கிருபாகரனே.<br><br><strong>......... பதவுரை .........</strong><br><br>குமரப் பெருமானே, முக்தியைப் பெறுவதற்குரிய தவப்பயன் சிறிதேனும்<br>இல்லாத அடியேன், அசுத்தப்படுத்தும் பிரபஞ்சம் என்னும் சேற்றினை<br>விட்டு உய்யுமாறு உண்மையான வழியைக் காட்டியருளினீர்! அடர்ந்த<br>சிவந்த சடையின்மீது கங்கை நதியையும் நாகப் பாம்பினையும்<br>கொன்றை மலரையும் தும்பை மலரையும் சந்திரனது பிறையையும்<br>சூடிக் கொண்டுள்ள சிவபெருமானின் குமாரனாகிய தேவரீர்,<br>திருமுருகப்பெருமானாக மட்டுமன்றி, கருணைக்கு உறைவிடமான<br>கிருபாகரனாகவும் விளங்குகின்றீர்.<br>",
        "songtitle": "பாடல் 1 ... பேற்றைத் தவம்"
    },
    {
        "songid": "ss002",
        "song": "<br>பாடல் 2 ... அழித்துப் பிறக்க</strong><br><br>அழித்துப் பிறக்கவொட்டா அயில் வேலன் கவியையன்பால்<br>&nbsp;&nbsp;&nbsp;எழுத்துப் பிழையறக் கற்கின்றி லீரெரி மூண்டதென்ன<br>&nbsp;&nbsp;&nbsp;&nbsp;&nbsp;&nbsp;விழித்துப் புகையெழப் பொங்குவெங் கூற்றன் விடுங்கயிற்றாற்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கழுத்திற் சுருக்கிட் டிழுக்குமன் றோகவி கற்கின்றதே.<br><br><strong>......... சொற்பிரிவு .........</strong><br><br>அழித்துப் பிறக்கவொட்டா அயில் வேலன் கவியை அன்பால்<br>&nbsp;&nbsp;&nbsp;எழுத்துப்பிழை அறக் கற்கின்றிலீர் எரி மூண்டது என்ன<br>&nbsp;&nbsp;&nbsp;&nbsp;&nbsp;&nbsp;விழித்துப் புகை எழப் பொங்கு வெம் கூற்றன் விடும் கயிற்றால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கழுத்தில் சுருக்கிட்டு இழுக்கும் அன்றோ கவி கற்கின்றதே.<br><br><strong>......... பதவுரை .........</strong><br><br>தீவினைகளை அழித்து இவ்வுலகில் மீண்டும் பிறவி எடுக்காமல் பேரின்ப<br>வீட்டை (முக்தியை) வழங்கவல்ல கூர்மையான வேலினைத் தாங்கிய<br>திருமுருகப்பெருமானைப் புகழும் திருப்புகழ்ப் பாடல்களை இன்றே<br>மெய்யன்புடன் எழுத்துப் பிழைகள் சிறிதுமின்றி கற்றுக் கொள்ளாமல்<br>(ஓதாமல்) இருக்கின்றீர்களே! நெருப்புமூண்டு எரிவதைப்போல கண்களை<br>உருட்டிப் பார்த்துப் புகை எழுமாறு சீறுகின்ற கொடிய இயமன் வீசுகின்ற<br>பாசக் கயிற்றினால் கழுத்திலே சுருக்குப் போட்டு உங்கள் உயிரைப் பற்றி<br>இழுக்கின்ற அந்த நாளிலா திருப்புகழ்ப் பாடல்களைக் கற்பது (ஓதுவது)<br>இயலும்?<br>",
        "songtitle": "பாடல் 2 ... அழித்துப் பிறக்க"
    },
    {
        "songid": "ss003",
        "song": "<br>பாடல் 3 ... தேர் அணி இட்டு</strong><br><br>தேரணி யிட்டுப் புரமெரித் தான்மகன் செங்கையில்வேற்<br>&nbsp;&nbsp;&nbsp;கூரணி யிட்டணு வாகிக் கிரெளஞ்சங் குலைந்தரக்கர்<br>&nbsp;&nbsp;&nbsp;&nbsp;&nbsp;&nbsp;நேரணி யிட்டு வளைந்த கடக நெளிந்தது சூர்ப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பேரணி கெட்டது தேவந்த்ர லோகம் பிழைத்ததுவே.<br><br><strong>......... சொற்பிரிவு .........</strong><br><br>தேர் அணி இட்டு புரம் எரித்தான் மகன் செம் கையில் வேல்<br>&nbsp;&nbsp;&nbsp;கூர் அணி இட்டு அணுவாகிக் கிரௌஞ்சம் குலைந்து அரக்கர்<br>&nbsp;&nbsp;&nbsp;&nbsp;&nbsp;&nbsp;நேர் அணி இட்டு வளைந்த கடகம் நெளிந்தது சூர்ப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பேர் அணி கெட்டது தேவேந்திர லோகம் பிழைத்ததுவே.<br><br><strong>......... பதவுரை .........</strong><br><br>தேரை அலங்கரித்துச் செலுத்தி, ['ஆணவம்-மாயை-கன்மம்' என்னும்]<br>மூன்று கோட்டைகளைத் [தம் திருப்பார்வையினாலேயே] எரித்து அருளிய<br>சிவபெருமானுடைய திருக்குமாரர் திருமுருகப்பெருமானின் சிவந்த கையில்<br>உள்ள கூர்மையான வேலாயுதத்தால் தைக்கப்பட்ட கிரௌஞ்ச<br>மலையானது அணு அணுவாக துகள்பட்டு அழிந்தது. ஆரம்பத்தில் நேராக<br>அணிவகுத்துவந்து பின்னர் வட்டவடிவில் வளைந்து கொண்ட<br>அசுரர்களின் சேனை தளர்ந்து ஓடியது; சூரபன்மனுடைய பெரிய<br>நடுச்சேனையும் அழிந்தது. தேவர்கள் வதியும் அமராவதியும்<br>அசுரர்களிடமிருந்து உய்வு பெற்றது.<br>",
        "songtitle": "பாடல் 3 ... தேர் அணி இட்டு"
    },
    {
        "songid": "ss004",
        "song": "<br>பாடல் 4 ... ஓர ஒட்டார்</strong><br><br>ஓரவொட் டாரொன்றை யுன்னவொட் டார்மல ரிட்டுனதாள்<br>&nbsp;&nbsp;&nbsp;சேரவொட் டாரைவர் செய்வதென் யான்சென்று தேவருய்யச்<br>&nbsp;&nbsp;&nbsp;&nbsp;&nbsp;&nbsp;சோரநிட் டூரனைச் சூரனைக் காருடல் சோரிகக்கக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கூரகட்டாரியிட் டோரிமைப் போதினிற் கொன்றவனே.<br><br><strong>......... சொற்பிரிவு .........</strong><br><br>ஓர ஒட்டார், ஒன்றை உன்ன ஒட்டார், மலர் இட்டு உனது தாள்<br>&nbsp;&nbsp;&nbsp;சேர ஒட்டார் ஐவர்; செய்வது என் யான்? சென்று தேவர் உய்யச்<br>&nbsp;&nbsp;&nbsp;&nbsp;&nbsp;&nbsp;சோர நிட்டூரனை சூரனை கார் உடல் சோரி கக்கக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கூர கட்டாரி இட்டு ஓர் இமைப் போதினில் கொன்றவனே!<br><br><strong>......... பதவுரை .........</strong><br><br>[ஐம்புலன்களாகிய] ஐவர், தேவரீரின் திருவடிப்பெருமைகளை<br>ஆராயவிடமாட்டார்; ஒரே பரம்பொருளாகிய தேவரீரை<br>நினைக்கவிடமாட்டார்; நறுமணமிக்க மலர்களால் அருச்சித்து<br>தேவரீரின் தாமரை மலர் போன்ற திருவடிகளைச்<br>சென்றடையவிடமாட்டார். அடியேன் என்ன செய்வது? அமரர்கள்<br>உய்யவேண்டி, திருட்டுத்தனமும் கொடூரமும் பொருந்திய சூரனை,<br>அவனுடைய கரிய உடலிலிருந்து இரத்தம் வெளிவருமாறு<br>கூர்மையான வேலாயுதத்தைச் செலுத்தி ஓர் இமைப் பொழுதிலேயே<br>அழித்தவரே!<br>",
        "songtitle": "பாடல் 4 ... ஓர ஒட்டார்"
    },
    {
        "songid": "ss005",
        "song": "<br>பாடல் 5 ... திருந்த அம்</strong><br><br>திருந்தப் புவனங்க ளீன்றபொற் பாவை திருமுலைப்பால்<br>&nbsp;&nbsp;&nbsp;அருந்திச் சரவணப் பூந்தொட்டி லேறி யறுவர்கொங்கை<br>&nbsp;&nbsp;&nbsp;&nbsp;&nbsp;&nbsp;விரும்பிக் கடலழக் குன்றழச் சூரழ விம்மியழுங்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குருந்தைக் குறிஞ்சிக் கிழவனென் றோதுங் குவலயமே.<br><br><strong>......... சொற்பிரிவு .........</strong><br><br>திருந்த அம் புவனங்கள் ஈன்ற பொற்பாவை திருமுலைப்பால்<br>&nbsp;&nbsp;&nbsp;அருந்திச் சரவணப் பூந்தொட்டில் ஏறி அறுவர் கொங்கை<br>&nbsp;&nbsp;&nbsp;&nbsp;&nbsp;&nbsp;விரும்பிக் கடல் அழக் குன்று அழச் சூர் அழ விம்மி அழுங்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குருந்தைக் குறிஞ்சிக் கிழவன் என்று ஓதும் குவலயமே.<br><br><strong>......... பதவுரை .........</strong><br><br>அழகிய உலகங்கள் யாவையும் பெற்று அருளிய பொன்னிற உமாதேவியின்<br>ஞானப் பாலைப் பருகிய பின்னர், சரவணத் தடாகத்தில் உள்ள தாமரை<br>மலர்த் தொட்டிலில் ஏறி, கார்த்திகைப் பெண்களாகிய ஆறு செவிலியர்<br>பாலையும் உண்ண விழையவே, கடல் அழவும், கிரௌஞ்சமலை அழவும்,<br>சூரபன்மன் அழவும், தானும் விம்மிவிம்மி அழுத இளங் குழந்தையை<br>உலகமானது குரிஞ்சிக் கிழவன் என்று சொல்லும்!<br>",
        "songtitle": "பாடல் 5 ... திருந்த அம்"
    },
    {
        "songid": "ss006",
        "song": "<br>பாடல் 6 ... பெரும் பைம்</strong><br><br>பெரும்பைம் புனத்தினுட் சிற்றேனல் காக்கின்ற பேதை கொங்கை<br>&nbsp;&nbsp;&nbsp;விரும்பும் குமரனை மெய்யன்பி னான்மெல்ல மெல்லவுள்ள<br>&nbsp;&nbsp;&nbsp;&nbsp;&nbsp;&nbsp;அரும்புந் தனிப்பர மானந்தத் தித்தித் தறிந்தவன்றே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கரும்புந் துவர்த்துச் செந்தேனும் புளித்தறக் கைத்ததுவே.<br><br><strong>......... சொற்பிரிவு .........</strong><br><br>பெரும் பைம் புனத்தினுள் சிறு ஏனல் காக்கின்ற பேதை கொங்கை<br>&nbsp;&nbsp;&nbsp;விரும்பும் குமரனை மெய் அன்பினால் மெல்லமெல்ல உள்ள<br>&nbsp;&nbsp;&nbsp;&nbsp;&nbsp;&nbsp;அரும்பும் தனி பரம ஆநந்தம் தித்தித்து அறிந்த அன்றே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கரும்பும் துவர்த்து செம் தேனும் புளித்து அறக் கைத்ததுவே.<br><br><strong>......... பதவுரை .........</strong><br><br>பசுமையுடைய பெரிய தினைப் புனத்தில் சிறிய தினைக் கொல்லையைக்<br>காவல் செய்யும் [ஜீவான்மாவாகிய] வள்ளியம்மையை விரும்புகின்ற<br>திருமுருகப்பெருமானை உண்மையான அன்புடன் மெல்லமெல்ல<br>நினைக்க, அந்த நினைப்பினால் ஒப்பற்ற பேரின்பத்தை அடியேன்<br>துய்த்து, அதன் இனிமையை உணர்ந்தபொழுது இனிய கரும்பும்<br>துவராகி, செவ்விய தேனும் புளித்து மிகவும் கசந்துவிட்டது.<br>",
        "songtitle": "பாடல் 6 ... பெரும் பைம்"
    },
    {
        "songid": "ss007",
        "song": "<br>பாடல் 7 ... சளத்தில் பிணிபட்டு</strong><br><br>சளத்திற் பிணிபட் டசட்டு க்ரியைக்குட் டவிக்குமென்றன்<br>&nbsp;&nbsp;&nbsp;உளத்திற் ப்ரமத்தைத் தவிர்ப்பா யவுண ருரத்துதிரக்<br>&nbsp;&nbsp;&nbsp;&nbsp;&nbsp;&nbsp;குளத்திற் குதித்துக் குளித்துக் களித்துக் குடித்துவெற்றிக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;களத்திற் செருக்கிக் கழுதாட வேல்தொட்ட காவலனே.<br><br><strong>......... சொற்பிரிவு .........</strong><br><br>சளத்தில் பிணிபட்டு அசட்டுக் கிரியைக்குள் தவிக்கும் என்றன்<br>&nbsp;&nbsp;&nbsp;உளத்தில் பிரமத்தைத் தவிர்ப்பாய்; அவுணர் உரத்து உதிரக்<br>&nbsp;&nbsp;&nbsp;&nbsp;&nbsp;&nbsp;குளத்தில் குதித்துக் குளித்துக் களித்துக் குடித்து வெற்றிக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;களத்தில் செருக்கிக் கழுதாட வேல் தொட்ட காவலனே!<br><br><strong>......... பதவுரை .........</strong><br><br>துன்பமாகிய கயிற்றினால் கட்டப்பட்டு மூடத்தனமான<br>காரியங்களைச் செய்து மீண்டும் வினைப்பயனைத் தேடிக்கொண்டு<br>பரிதவிக்கின்ற அடியேனுடைய மனத்தில் உள்ள மயக்கத்தை நீக்கி<br>அருள்வீராக! வெற்றிநிறைந்த போர்க்களத்தில் அவுணர்களின்<br>மார்பிலிருந்து பெருகிய இரத்தக்குளத்தில் பேய்கள் குதித்து முழுகி<br>ஆனந்தமடைந்து அந்த இரத்தத்தைக் குடித்து அகங்கரித்து நடனம்<br>ஆடும்படி வேலாயுதத்தை அந்த அவுணர்கள் மீது ஏவிய இறைவனே!<br>",
        "songtitle": "பாடல் 7 ... சளத்தில் பிணிபட்டு"
    },
    {
        "songid": "ss008",
        "song": "<br>பாடல் 8 ... ஒளியில் விளைந்த</strong><br><br>ஒளியில் விளைந்த வுயர்ஞான பூதரத் துச்சியின்மேல்<br>&nbsp;&nbsp;&nbsp;அளியில் விளைந்ததொ ராநந்தத் தேனை அநாதியிலே<br>&nbsp;&nbsp;&nbsp;&nbsp;&nbsp;&nbsp;வெளியில் விளைந்த வெறும்பாழைப் பெற்ற வெறுந்தனியைத்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தெளிய விளம்பிய வா! முக மாறுடைத் தேசிகனே.<br><br><strong>......... சொற்பிரிவு .........</strong><br><br>ஒளியில் விளைந்த உயர் ஞான பூதரத்து உச்சியின் மேல்<br>&nbsp;&nbsp;&nbsp;அளியில் விளைந்தது ஓர் ஆநந்தத் தேனை அநாதியிலே<br>&nbsp;&nbsp;&nbsp;&nbsp;&nbsp;&nbsp;வெளியில் விளைந்த வெறும் பாழைப் பெற்ற வெறும் தனியைத்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தெளிய விளம்பியவா! முகம் ஆறுடைத் தேசிகனே!<br><br><strong>......... பதவுரை .........</strong><br><br>அருட்பெருஞ்சோதியில் உண்டாகிய உயர்ந்த ஞானமாகிய மலையின்<br>உச்சியிலே, தனிப் பெருங்கருணையால் உண்டாகிய ஒப்பற்ற சிவாநந்தத்<br>தேனை மிகவும் பழைய காலத்திலேயே கட்டு நீங்கிய வெட்ட வெளியில்<br>உண்டாகிய ஒன்றுமில்லாத ஒன்றை தன்னிடத்தில் பெற்றுள்ள<br>தன்னந்தனிமையான நிலையை அடியேன் தெளிவடைந்து உய்யுமாறு<br>உபதேசித்து அருளிய ஆறுமுகங்களையுடைய திருமுருகப்பெருமானே!<br>",
        "songtitle": "பாடல் 8 ... ஒளியில் விளைந்த"
    },
    {
        "songid": "ss009",
        "song": "<br>பாடல் 9 ... தேன் என்று</strong><br><br>தேனென்று பாகென்றுவமிக் கொணாமொழித் தெய்வ வள்ளி<br>&nbsp;&nbsp;&nbsp;கோனன் றெனக்குப தேசித்த தொன்றுண்டு கூறவற்றோ<br>&nbsp;&nbsp;&nbsp;&nbsp;&nbsp;&nbsp;வானன்று காலன்று தீயன்று நீரன்று மண்ணுமன்று<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தானன்று நானன் றசரீரி யன்று சரீரியன்றே.<br><br><strong>......... சொற்பிரிவு .........</strong><br><br>தேன் என்று பாகு என்று உவமிக்க ஒணா மொழித் தெய்வவள்ளி<br>&nbsp;&nbsp;&nbsp;கோன் அன்று எனக்கு உபதேசித்தது ஒன்று உண்டு கூறவன்றோ<br>&nbsp;&nbsp;&nbsp;&nbsp;&nbsp;&nbsp;வான் அன்று, கால் அன்று, தீ அன்று, நீர் அன்று, மண்ணும் அன்று,<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தான் அன்று, நான் அன்று, அசரீரி அன்று, சரீரி அன்றே.<br><br><strong>......... பதவுரை .........</strong><br><br>தேன் என்றும் கற்கண்டு என்றும் ஒப்புமை சொல்வதற்கு இயலாத இனிய<br>மொழியை உடைய தெய்வமடந்தையாகிய வள்ளிநாயகியாரது கணவராகிய<br>திருமுருகப்பெருமான் அடியேனுக்குக் குருவாக வந்து உபதேசித்து<br>அருளிய மெய்ப்பொருள் ஒன்று உள்ளது. [அஃது] ஆகாயம் அன்று,<br>காற்று அன்று, நெருப்பு அன்று, தண்ணீர் அன்று, மண்ணும் அன்று,<br>தான் அன்று, நான் அன்று, உருவமில்லாதது அன்று, உருவத்தை<br>உடையதும் அன்று. [அஃது, ஒன்றும் அற்ற ஒன்று].<br>",
        "songtitle": "பாடல் 9 ... தேன் என்று"
    },
    {
        "songid": "ss010",
        "song": "<br>பாடல் 10 ... சொல்லுகைக்கு இல்லை</strong><br><br>சொல்லுகைக் கில்லையென் றெல்லாமிழந்து சும்மா விருக்கும்<br>&nbsp;&nbsp;&nbsp;எல்லையுட் செல்ல எனைவிட்ட வாஇகல் வேலனல்ல<br>&nbsp;&nbsp;&nbsp;&nbsp;&nbsp;&nbsp;கொல்லியைச் சேர்க்கின்ற சொல்லியைக் கல்வரைக் கொவ்வைச் செவ்வாய்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வல்லியைப் புல்கின்ற மால்வரைத் தோளண்ணல் வல்லபமே.<br><br><strong>......... சொற்பிரிவு .........</strong><br><br>சொல்லுகைக்கு இல்லை என்று எல்லாம் இழந்து சும்மா இருக்கும்<br>&nbsp;&nbsp;&nbsp;எல்லையுள் செல்ல எனை விட்டவா இகல் வேலன் நல்ல<br>&nbsp;&nbsp;&nbsp;&nbsp;&nbsp;&nbsp;கொல்லியைச் சேர்க்கின்ற சொல்லியைக் கல்வரைக் கொவ்வைச் செவ்வாய்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வல்லியைப் புல்கின்ற மால்வரைத் தோள் அண்ணல் வல்லபனே.<br><br><strong>......... பதவுரை .........</strong><br><br>இத்தன்மைத்து என்று அளவிட்டு கூறுவதற்கு இயலாத, மனம் வாக்கு<br>முதலியவற்றை இழந்து அசைவின்றி பேசாமல் சும்மாயிருக்கும்<br>அநுபூதியான எல்லைக்குள்ளே புகுமாறு அடியேனைச் செலுத்தி<br>அருளியவரே, போர்புரியும் வேலினை உடையவரே, கொல்லிப்பண்ணை<br>ஒத்த இனிய மொழிகளையும் கோவைப்பழத்தை ஒத்த சிவந்த இதழையும்<br>உடையவருமான வள்ளி நாயகியாரை மருவுகின்ற பெருமை பொருந்திய<br>மலைபோன்ற புயங்களை உடைய திருமுருகப்பெருமானே!<br>",
        "songtitle": "பாடல் 10 ... சொல்லுகைக்கு இல்லை"
    },
    {
        "songid": "ss011",
        "song": "<br>பாடல் 11 ... குசை நெகிழா</strong><br><br>குசைநெகி ழாவெற்றி வேலோ னவுணர் குடர்குழம்பக்<br>&nbsp;&nbsp;&nbsp;கசையிடு வாசி விசை கொண்ட வாகனப் பீலியின்கொத்<br>&nbsp;&nbsp;&nbsp;&nbsp;&nbsp;&nbsp;தசைபடு கால்பட் டசைந்தது மேரு அடியிடவெண்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;டிசைவரை தூள்பட்ட அத்தூளின் வாரி திடர்பட்டதே.<br><br><strong>......... சொற்பிரிவு .........</strong><br><br>குசை நெகிழா வெற்றி வேலோன் அவுணர் குடர் குழம்பக்<br>&nbsp;&nbsp;&nbsp;கசையிடு வாசி விசைகொண்ட வாகனப் பீலியின் கொத்து<br>&nbsp;&nbsp;&nbsp;&nbsp;&nbsp;&nbsp;அசைபடு கால்பட்டு அசைந்தது மேரு அடியில் எண்-<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;திசைவரை தூள்பட்ட அத்தூளின் வாரி திடர்பட்டது.<br><br><strong>......... பதவுரை .........</strong><br><br>கடிவாளமானது தளராது பிடித்தவாறு வெற்றியை உடைய வேலினை<br>ஏந்திய திருமுருகப்பெருமான், அசுரர்களின் குடல்கள் கலங்குமாறு,<br>சவுக்கினால் அடித்து விரட்டபட்ட குதிரையின் வேகத்திலும் மிக்க<br>வேகத்தைக் கொண்ட மயில்வாகனத்தின் தோகையின் தொகுதி<br>அசைதலினால் உண்டாகின்ற காற்று பட்டு மகாமேரு மலை<br>அசைவுபட்டது. அந்த மயில் அடி எடுத்துவைக்க எட்டுத்திசைகளிலும்<br>உள்ள மலைகள் துகள்பட்டு அழிந்தன. அந்தத் துகளினால்<br>கடலானது மேடாகிவிட்டது.<br>",
        "songtitle": "பாடல் 11 ... குசை நெகிழா"
    },
    {
        "songid": "ss012",
        "song": "<br>பாடல் 12 ... படைபட்ட வேலவன்</strong><br><br>படைபட்ட வேலவன் பால்வந்த வாகைப் பதாகையென்னுந்<br>&nbsp;&nbsp;&nbsp;தடைபட்ட சேவல் சிறகடிக் கொள்ளச் சலதிகிழிந்<br>&nbsp;&nbsp;&nbsp;&nbsp;&nbsp;&nbsp;துடைபட்ட தண்ட கடாக முதிர்ந்த துடுபடலம்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இடைபட்ட குன்றமு மாமேரு வெற்பு மிடிபட்டவே.<br><br><strong>......... சொற்பிரிவு .........</strong><br><br>படைபட்ட வேலவன்பால் வந்த வாகைப் பதாகை என்னும்<br>&nbsp;&nbsp;&nbsp;தடைபட்ட சேவல் சிறகடிக்கொள்ளச் சலதி கிழிந்து<br>&nbsp;&nbsp;&nbsp;&nbsp;&nbsp;&nbsp;உடைபட்டது அண்ட கடாகம் உதிர்ந்தது உடுபடலம்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இடைப்பட்ட குன்றமும் மாமேரு வெற்பும் இடிபட்டவே.<br><br><strong>......... பதவுரை .........</strong><br><br>வேலாயுதத்தைத் தாங்கியுள்ள திருமுருகப்பெருமான்பால் வந்து<br>அருள்வயப்பட்டு வலிமை அடங்கிய சேவலானது வெற்றியைத்<br>தெரிவிக்கும் கொடியில் ஒரு சின்னமாக இடம்பெற்றது. அந்தச்<br>சேவலானது தன் சிறகை அடித்துக் கொண்டபோது கடலானது<br>கிழிபட்டு உடைந்துபோயிற்று; அண்டத்தின் முகடுகள் இடிந்து<br>உதிர்ந்தன; நட்சத்திரக் கூட்டங்கள் தடுமாற்றம் அடைந்தன.<br>ஏனைய மலைகளும் மகாமேரு மலையும் தூள்பட்டு இடிந்துவிட்டன.<br>",
        "songtitle": "பாடல் 12 ... படைபட்ட வேலவன்"
    },
    {
        "songid": "ss013",
        "song": "<br>பாடல் 13 ... ஒருவரைப் பங்கில்</strong><br><br>ஒருவரைப் பங்கி லுடையாள் குமார னுடைமணிசேர்<br>&nbsp;&nbsp;&nbsp;திருவரைக் கிண்கிணி யோசை படத்திடுக் கிட்டரக்கர்<br>&nbsp;&nbsp;&nbsp;&nbsp;&nbsp;&nbsp;வெருவரத் திக்குச் செவிடுபட் டெட்டுவெற் புங்கனகப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பருவரைக் குன்று மதிர்ந்தன தேவர் பயங்கெட்டதே.<br><br><strong>......... சொற்பிரிவு .........</strong><br><br>ஒருவரைப் பங்கில் உடையாள் குமாரனுடை மணிசேர்<br>&nbsp;&nbsp;&nbsp;திருவரைக் கிண்கிணி ஓசைபடத் திடுக்கிட்டு அரக்கர்<br>&nbsp;&nbsp;&nbsp;&nbsp;&nbsp;&nbsp;வெருவரத் திக்குச் செவிடுபட்டு எட்டு வெற்பும் கனகப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பருவரைக் குன்றும் அதிர்ந்தன தேவர் பயம் கெட்டதே.<br><br><strong>......... பதவுரை .........</strong><br><br>தனிப்பெருந்தலைவராகிய சிவபெருமானைத் தமது வலப் பக்கத்தில்<br>உடையவராகிய உமாதேவியாரது திருப்புதல்வராகிய<br>திருமுருகப்பெருமானின் உடைக்குமேல் கட்டும் மணிகள் பொருந்திய<br>அழகிய இடையில் விளங்குகின்ற கிண்கிணியின் ஒலிபட்ட மாத்திரத்தில்<br>அசுரர்கள் துணுக்குற்று அஞ்சி நடுங்கவும், எட்டுத்திசையில்<br>உள்ளவர்களும் செவிடாகவும், குலமலைகள் எட்டும் பெரிய<br>பொன்மலையாகிய மேருமலையும் அடிபெயர்ந்து அதிர்ந்துபோயின.<br>தேவர்களுக்கு அசுரர்களால் ஏற்பட்ட பயமும் அழிந்துவிட்டது.<br>",
        "songtitle": "பாடல் 13 ... ஒருவரைப் பங்கில்"
    },
    {
        "songid": "ss014",
        "song": "<br>பாடல் 14 ... குப்பாச வாழ்க்கை</strong><br><br>குப்பாச வாழ்க்கையுட் கூத்தாடு மைவரிற் கொட்படைந்த<br>&nbsp;&nbsp;&nbsp;இப்பாச நெஞ்சனை யீடேற்று வாயிரு நான்குவெற்பும்<br>&nbsp;&nbsp;&nbsp;&nbsp;&nbsp;&nbsp;அப்பாதி யாழ்விழ மேருங் குலுங்கவிண் ணாருமுய்யச்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சப்பாணி கொட்டிய கையா றிரண்டுடைச் சண்முகனே.<br><br><strong>......... சொற்பிரிவு .........</strong><br><br>குப்பாச வாழ்க்கையுள் கூத்தாடும் ஐவரில் கொட்பு அடைந்த<br>&nbsp;&nbsp;&nbsp;இப்பாச நெஞ்சனை ஈடேற்றுவாய் இருநான்கு வெற்பும்<br>&nbsp;&nbsp;&nbsp;&nbsp;&nbsp;&nbsp;அப்பாதியாய் விழ மேரும் குலுங்க விண்ணாரும் உய்யச்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சப்பாணிகொட்டியகை ஆறுஇரண்டு உடைச் சண்முகனே.<br><br><strong>......... பதவுரை .........</strong><br><br>மண்ணுலக மாய வாழ்க்கை இதுவே நிலைபெறுடையது என்று களித்துக்<br>கூத்தாடும் ஐம்புலன்களினால் சுழற்சியுற்ற இத்தகைய பாசத்தோடு<br>கூடிய மனத்தையுடைய அடியேனை திருவருள் நெறி காட்டி உய்யும்படிச்<br>செய்வீராக; எட்டு குலமலைகளும் சரிபாதிகளாய்ப் பிளந்து விழவும்<br>மேருமலையும் நிலைகுலைந்து குலுங்கவும் தேவர்கள் சிறைநீங்கி<br>பிழைக்கவும் சப்பாணிகொட்டிய பன்னிரண்டு திருக்கரங்களையுடைய<br>ஆறுமுகப்பெருமானே.<br>",
        "songtitle": "பாடல் 14 ... குப்பாச வாழ்க்கை"
    },
    {
        "songid": "ss015",
        "song": "<br>பாடல் 15 ... தாவடி ஓட்டு</strong><br><br>தாவடி யோட்டு மயிலிலுந் தேவர் தலையிலுமென்<br>&nbsp;&nbsp;&nbsp;பாவடி யேட்டிலும் பட்டதன் றோபடி மாவலிபால்<br>&nbsp;&nbsp;&nbsp;&nbsp;&nbsp;&nbsp;மூவடி கேட்டன்று மூதண்ட கூட முகடுமுட்டச்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சேவடி நீட்டும் பெருமான் மருகன்றன் சிற்றடியே.<br><br><strong>......... சொற்பிரிவு .........</strong><br><br>தாவடி ஓட்டு மயிலும் தேவர் தலையிலும் என்<br>&nbsp;&nbsp;&nbsp;பா அடி ஏட்டிலும் பட்டது அன்றோ? படி மாவலிபால்<br>&nbsp;&nbsp;&nbsp;&nbsp;&nbsp;&nbsp;மூ அடி கேட்டு அன்று மூதுஅண்டம் கூட முகடுமுட்டச்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சேவடி நீட்டும் பெருமான் மருகன் தன் சிற்றடியே.<br><br><strong>......... பதவுரை .........</strong><br><br>பிரயாணத்திற்கென்று செலுத்துகின்ற மயில் வாகனத்தின்மீதும்<br>தேவர்களின் தலையின்மீதும் தேவரீரின் திருவருள் துணைகொண்டு<br>அடியேன் பாடிய பாடல்களின் அடிகளையுடைய ஏட்டின்மீதும் பட்டது<br>அன்றோ, மகாபலிச் சக்கரவர்த்தியிடம் மூன்றடி பூமியை யாசித்துப்<br>பெரிய அண்டகூடத்தின் உச்சியில் முட்டும்படி சிவந்த திருவடியை<br>நீட்டி அளந்த பெருமையை உடைய திருமாலின் மருகராகிய<br>திருமுருகப்பெருமானது சிறிய திருவடி?<br>",
        "songtitle": "பாடல் 15 ... தாவடி ஓட்டு"
    },
    {
        "songid": "ss016",
        "song": "<br>பாடல் 16 ... தடுங்கோள் மனத்தை</strong><br><br>தடுங்கோள் மனத்தை விடுங்கோள் வெகுளியைத் தானமென்றும்<br>&nbsp;&nbsp;&nbsp;இடுங்கோ ளிருந்த படியிருங் கோளெழு பாருமுய்யக்<br>&nbsp;&nbsp;&nbsp;&nbsp;&nbsp;&nbsp;கொடுங்கோபச் சூருடன் குன்றந் திறக்கத் தொளைக்கவை வேல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;விடுங்கோ னருள்வந்து தானே யுமக்கு வெளிப்படுமே.<br><br><strong>......... சொற்பிரிவு .........</strong><br><br>தடுங்கோள் மனத்தை விடுங்கோள் வெகுளியைத் தானம் என்றும்<br>&nbsp;&nbsp;&nbsp;இடுங்கோள் இருந்தபடி இருங்கோள் எழு பாரும் உய்யக்<br>&nbsp;&nbsp;&nbsp;&nbsp;&nbsp;&nbsp;கொடும் கோபச் சூர்உடன் குன்றம் திறக்கத் தொளைக்க வைவேல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;விடும் கோன் அருள்வந்து தானே உமக்கு வெளிப்படுமே.<br><br><strong>......... பதவுரை .........</strong><br><br>மனத்தை ஐம்புலன்களின் வழியே செல்ல விடாமல் தடைசெய்யுங்கள்;<br>கோபத்தை அறவே விட்டுவிடுங்கள்; எப்போதும் ஏழைகளுக்குத் தானம்<br>கொடுத்துக் கொண்டிருங்கள்; இருந்தபடியே அசைவற்றுப் பேசாமல்<br>இருங்கள். [இவ்வாறு செய்வீர்களானால்] ஏழு உலகங்களும் பிழைக்குமாறு<br>கொடிய கோபத்துடன்கூடிய சூரபன்மனுடன் கிரௌஞ்சமலையையும்<br>பிளந்து துகள்பட்டு அழியும்படி கூர்மையான வேலினை விடுத்து அருளிய<br>தனிப் பெருந்தலைவராகிய திருமுருகப்பெருமானது திருவருளானது<br>தானாகவே வந்து வெளிப்பட்டு உங்களை ஆட்கொள்ளும்.<br>",
        "songtitle": "பாடல் 16 ... தடுங்கோள் மனத்தை"
    },
    {
        "songid": "ss017",
        "song": "<br>பாடல் 17 ... வேத ஆகம</strong><br><br>வேதா கமசித்ர வேலா யுதன் வெட்சி பூத்ததண்டைப்<br>&nbsp;&nbsp;&nbsp;பாதார விந்தம் அரணாக அல்லும் பகலுமில்லாச்<br>&nbsp;&nbsp;&nbsp;&nbsp;&nbsp;&nbsp;சூதான தற்ற வெளிக்கே யொளித்துச்சும் மாவிருக்கப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;போதா யினிமன மேதெரி யாதொரு பூதர்க்குமே.<br><br><strong>......... சொற்பிரிவு .........</strong><br><br>வேத ஆகம சித்ர வேலாயுதன் வெட்சிபூத்த தண்டைப்<br>&nbsp;&nbsp;&nbsp;பாத அரவிந்தம் அரண் ஆக அல்லும் பகலும் இல்லாச்<br>&nbsp;&nbsp;&nbsp;&nbsp;&nbsp;&nbsp;சூதானது அற்ற வெளிக்கே ஒளித்துச் சும்மா இருக்கப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;போதாய் இனி மனமே தெரியாத ஒரு பூதருக்குமே.<br><br><strong>......... பதவுரை .........</strong><br><br>வேதங்களும் ஆகமங்களும் துதிக்கின்ற அழகிய வேற்படையையுடைய<br>திருமுருகப்பெருமானின், வெட்சிமலரால் ஆகிய மாலை மலர்ந்துள்ளதும்<br>தண்டை என்னும் அணிகலனை உடையதுமாகிய செந்தாமரைமலர்<br>போன்ற திருவடிகளைக் காவலாகக்கொண்டு, வேறு ஒருவருக்கும்<br>தெரியாத நல்ல நெறியாகிய, இரவும்-பகலும்-மறத்தலும்-நினைத்தலும்-<br>வஞ்சகமும்-அற்ற பரவெளியில் மறைந்து பேசாது சும்மா இருக்கும்<br>[அநுபூதி] நிலையில் நிலைத்து நிற்கும் பொருட்டு இனியாவது<br>வருவாயாக மனமே.<br>",
        "songtitle": "பாடல் 17 ... வேத ஆகம"
    },
    {
        "songid": "ss018",
        "song": "<br>பாடல் 18 ... வையின் கதிர்</strong><br><br>வையிற் கதிர்வடி வேலோனை வாழ்த்தி வறிஞர்க்கென்றும்<br>&nbsp;&nbsp;&nbsp;நொய்யிற் பிளவள வேனும் பகிர்மின்க ணுங்கட்கிங்ஙன்<br>&nbsp;&nbsp;&nbsp;&nbsp;&nbsp;&nbsp;வெய்யிற் கொதுங்க வுதவா உடம்பின் வெறுநிழல்போற்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கையிற் பொருளு முதவாது காணுங் கடைவழிக்கே.<br><br><strong>......... சொற்பிரிவு .........</strong><br><br>வையின் கதிர் வடிவேலோனை வாழ்த்தி வறிஞர்க்கு என்றும்<br>&nbsp;&nbsp;&nbsp;நொய்யின் பிளவு அளவேனும் பகிர்மின்கள் நுங்கட்கு இங்ஙன்<br>&nbsp;&nbsp;&nbsp;&nbsp;&nbsp;&nbsp;வெய்யிற்கு ஒதுங்க உதவா உடம்பின் வெறுநிழல்போல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கையில் பொருளும் உதவாது காணும் கடைவழிக்கே.<br><br><strong>......... பதவுரை .........</strong><br><br>கூர்மையான ஒளிவீசும் அழகான வேலையுடைய திருமுருகப்<br>பெருமானைத் துதித்து ஏழைகளுக்கு எப்போதும் நொய்யில் பாதி<br>அளவாவாயினும் பங்கிட்டுக் கொடுங்கள். உங்களுக்கு இவ்விடத்து<br>வெய்யிலுக்கு ஒதுங்கி நிற்க உதவாத இந்த உடலின் பயனற்ற<br>நிழலைப் போல மரணகாலத்தில் ஆன்மா புறப்பட்டுச் செல்லும்<br>இறுதி வழிக்கு உங்கள் கையிலுள்ள பொருளும் துணை<br>செய்யமாட்டாது என்பதை உணர்ந்து கொள்ளுங்கள்.<br>",
        "songtitle": "பாடல் 18 ... வையின் கதிர்"
    },
    {
        "songid": "ss019",
        "song": "<br>பாடல் 19 ... சொன்ன கிரௌஞ்ச</strong><br><br>சொன்ன கிரெளஞ்ச கிரியூ டுருவத் தொளைத்தவைவேல்<br>&nbsp;&nbsp;&nbsp;மன்ன கடம்பின் மலர்மாலை மார்பமெள னத்தையுற்று<br>&nbsp;&nbsp;&nbsp;&nbsp;&nbsp;&nbsp;நின்னை யுணர்ந்துணர்ந் தெல்லா மொருங்கிய நிர்குணம் பூண்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;டென்னை மறந்திருந் தேனிறந் தேவிட்ட திவ்வுடம்பே.<br><br><strong>......... சொற்பிரிவு .........</strong><br><br>சொன்ன கிரௌஞ்சகிரி ஊடுருவ தொளைத்த வை வேல்<br>&nbsp;&nbsp;&nbsp;மன்ன கடம்பின் மலர்மாலை மார்ப, மௌனத்தை உற்று<br>&nbsp;&nbsp;&nbsp;&nbsp;&nbsp;&nbsp;நின்னை உணர்ந்துஉணர்ந்து எல்லாம் ஒருங்கிய நிர்க்குணம்பூண்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;என்னை மறந்து இருந்தேன் இறந்தேவிட்டது இவ்வுடம்பே.<br><br><strong>......... பதவுரை .........</strong><br><br>பொன்னிறமான கிரௌஞ்சமலையை ஊடுருவித் தொளைசெய்த<br>கூர்மையான வேலினைத் தாங்கிய மன்னரே, கடம்ப மரத்தில் மலர்கின்ற<br>நறுமண மலர் மாலையைச் சூடிக்கொண்டுள்ள திருமார்பினை<br>உடையவரே, [ஞானத்திற்கெல்லாம் எல்லையாக விளங்கும்] மௌன<br>நிலையை அடைந்து தேவரீரை மெய்யறிவால் அறிந்து அறிந்து, எல்லா<br>கரணங்களும் முக்குணங்களும் நீங்கப்பெற்ற நிர்க்குண நிலையை<br>அடைந்து ஜீவனாகிய அடியேனையும் மறந்து [உம்மை நினைந்து]<br>நிலைத்து இருந்தேன்; இந்த உடம்பு முற்றிலும் அழிந்தே போய்விட்டது.<br>",
        "songtitle": "பாடல் 19 ... சொன்ன கிரௌஞ்ச"
    },
    {
        "songid": "ss020",
        "song": "<br>பாடல் 20 ... கோழிக்கொடியன்</strong><br><br>கோழிக் கொடிய னடிபணி யாமற் குவலத்தே<br>&nbsp;&nbsp;&nbsp;வாழக் கருது மதியிலி காளுங்கள் வல்வினைநோய்<br>&nbsp;&nbsp;&nbsp;&nbsp;&nbsp;&nbsp;ஊழிற் பெருவலி யுண்ணவொட்டாது உங்களத்தமெல்லாம்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஆழப் புதைத்துவைத் தால்வருமோ நும் மடிப்பிறகே.<br><br><strong>......... சொற்பிரிவு .........</strong><br><br>கோழிக்கொடியன் அடிபணியாமல் குவலயத்தே<br>&nbsp;&nbsp;&nbsp;வாழக் கருதும் மதியிலிகாள் உங்கள் வல்வினைநோய்<br>&nbsp;&nbsp;&nbsp;&nbsp;&nbsp;&nbsp;ஊழின் பெருவலி உண்ண ஒட்டாது உங்கள் அத்தம் எல்லாம்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஆழப்புதைத்து வைத்தால் வருமோ நும் அடிப் பிறகே?<br><br><strong>......... பதவுரை .........</strong><br><br>சேவலைக் கொடியாக உடைய திருமுருகப்பெருமானது திருவடிகளை<br>வணங்காமல் இவ்வுலகில் வாழ்வதற்கு நினைக்கின்ற<br>அறிவில்லாதவர்களே! உங்களுடைய வலிய தீவினையால் உண்டாகும்<br>நோயாகிய ஊழினது பெரிய வலிமையானது செல்வத்தை அனுபவிக்க<br>விடுவதில்லை. உங்களுடைய செல்வம் முழுவதையும் மண்ணில்<br>ஆழமான குழியில் புதைத்து வைத்தீர்களாயினும் [உங்கள் உயிர்<br>உடலைவிட்டு நீங்கும்போது] அந்தச் செல்வம் உங்கள் காலடியைப்<br>பின்தொடர்ந்து வருமோ?<br>",
        "songtitle": "பாடல் 20 ... கோழிக்கொடியன்"
    },
    {
        "songid": "ss021",
        "song": "<br>பாடல் 21 ... மரண ப்ரமாதம்</strong><br><br>மரணப்ர மாத நமக்கில்லை யாமென்றும் வாய்த்ததுணை<br>&nbsp;&nbsp;&nbsp;கிரணக் கலாபியும் வேலுமுண் டேகிண் கிணிமுகுள<br>&nbsp;&nbsp;&nbsp;&nbsp;&nbsp;&nbsp;சரணப்ர தாப சசிதேவி மங்கல்ய தந்துரக்ஷா<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பரணக்ரு பாகர ஞானா கரசுர பாஸ்கரனே.<br><br><strong>......... சொற்பிரிவு .........</strong><br><br>மரண ப்ரமாதம் நமக்குக் இல்லை ஆம் என்றும் வாய்த்த துணை<br>&nbsp;&nbsp;&nbsp;கிரணக்கலாபியும் வேலும் உண்டே; கிண்கிணி முகுள<br>&nbsp;&nbsp;&nbsp;&nbsp;&nbsp;&nbsp;சரண ப்ரதாப, சசிதேவி மங்கல்ய தந்துரக்ஷ<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஆபரண கிருபாகர, ஞானாகர, சுர பாஸ்கரனே.<br><br><strong>......... பதவுரை .........</strong><br><br>இறப்பு என்னும் அபாயம் தேவரீரின் அடியார்களாகிய எங்களுக்கு<br>இல்லை. [காரணம்] எந்நாளும் வாய்த்த துணையாக ஒளிபடைத்த<br>மயிலும் வேலும் எங்களுக்கு உள்ளன. கிண்கிணிகள் ஒலிக்கும்படியான<br>திருவடிகளையுடைய வீரரே! இந்திரனின் துணைவியான சசிதேவியின்<br>மங்கல நாணினைக் காப்பாற்றியருளியவரே! கருணைக்கு<br>உறைவிடமானவரே! அறிவுவடிவினரே! தேவசூரியனே!<br>",
        "songtitle": "பாடல் 21 ... மரண ப்ரமாதம்"
    },
    {
        "songid": "ss022",
        "song": "<br>பாடல் 22 ... மொய் தார் அணி</strong><br><br>மொய்தா ரணிகுழல் வள்ளியை வேட்டவன் முத்தமிழால்<br>&nbsp;&nbsp;&nbsp;வைதா ரையுமங்கு வாழவைப் போன்வெய்ய வாரணம்போற்<br>&nbsp;&nbsp;&nbsp;&nbsp;&nbsp;&nbsp;கைதா னிருப துடையான் தலைப்பத்துங் கத்தரிக்க<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;எய்தான் மருகன் உமையாள் பயந்த இலஞ்சியமே.<br><br><strong>......... சொற்பிரிவு .........</strong><br><br>மொய் தார் அணி குழல் வள்ளியை வேட்டவன், முத்தமிழால்<br>&nbsp;&nbsp;&nbsp;வைதாரையும் அங்கு வாழவைப்போன், வெய்ய வாரணம் போல்<br>&nbsp;&nbsp;&nbsp;&nbsp;&nbsp;&nbsp;கைதான் இருபது உடையான் தலை பத்தும் கத்தரிக்க<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;எய்தான் மருகன், உமையாள் பயந்த இலஞ்சியமே.<br><br><strong>......... பதவுரை .........</strong><br><br>வண்டுகள் மொய்க்கும் பூமாலைகளைச் சூடியுள்ள கூந்தலையுடைய<br>வள்ளியம்மையை மணம் செய்துகொண்டவரும், இயல்-இசை-நாடகம்<br>எனப்படும் மூன்று வகையான செந்தமிழால் வசை சொல்லியவரையும்<br>அவ்விடத்திலேயே இன்பவாழ்வில் இனிது திளைக்குமாறு<br>அருள்புரிபவரும், கொடிய மதயானை போன்றவனும் இருபது<br>கரங்களையும் உடைய இராவணனது பத்துத் தலைகளும் வெட்டுண்டு<br>வீழ கணையைவிட்டு அருளிய இராமபிரானாக அவதரித்த திருமாலின்<br>திருமருகரும், உமாதேவியார் பெற்றருளிய சரவணபவருமாகிய<br>திருமுருகப்பெருமானே.<br>",
        "songtitle": "பாடல் 22 ... மொய் தார் அணி"
    },
    {
        "songid": "ss023",
        "song": "<br>பாடல் 23 ... தெய்வத் திருமலை</strong><br><br>தெய்வத் திருமலைச் செங்கோட்டில் வாழுஞ் செழுஞ்சுடரே<br>&nbsp;&nbsp;&nbsp;வைவைத்த வேற்படை வானவ னேமற வேனுனைநான்<br>&nbsp;&nbsp;&nbsp;&nbsp;&nbsp;&nbsp;ஐவர்க் கிடம்பெறக் காலிரண் டோட்டி யதிலிரண்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கைவைத்த வீடு குலையுமுன்னே வந்து காத்தருளே.<br><br><strong>......... சொற்பிரிவு .........</strong><br><br>தெய்வத் திருமலைச் செங்கோட்டில் வாழும் செழும் சுடரே<br>&nbsp;&nbsp;&nbsp;வை வைத்த வேற்படை வானவனே மறவேன் உனை நான்<br>&nbsp;&nbsp;&nbsp;&nbsp;&nbsp;&nbsp;ஐவர்க்கு இடம்பெற கால் இரண்டு ஓட்டி அதில் இரண்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கைவைத்த வீடு குலையும் முன்னே வந்து காத்தருளே.<br><br><strong>......... பதவுரை .........</strong><br><br>தெய்வீகம் பொருந்தியதும் அழகானதுமான மலையாகிய<br>திருச்செங்கோட்டில் வதியும் செழுமையைத் தரும் சோதியே! கூர்மையான<br>வேலை ஆயுதமாகக் கொண்ட தெய்வமே! உனை அடியேன் மறவேன்.<br>ஐம்புலன்களுக்கு இடமாகும்படி இரண்டு கால்களை நிறுத்தி அங்கு<br>இரண்டு கைகளை அமைத்துள்ள இல்லம் போன்ற இந்த உடம்பு<br>அழிவதற்கு முன்னரே தேவரீர் அடியேனுக்குமுன் தோன்றிக்<br>காப்பாற்றியருள்வீராக!<br>",
        "songtitle": "பாடல் 23 ... தெய்வத் திருமலை"
    },
    {
        "songid": "ss024",
        "song": "<br>பாடல் 24 ... கின்னம் குறித்து</strong><br><br>கின்னங் குறித்தடி யேன்செவி நீயன்று கேட்கச்சொன்ன<br>&nbsp;&nbsp;&nbsp;குன்னங் குறிச்சி வெளியாக்கி விட்டது கோடுகுழல்<br>&nbsp;&nbsp;&nbsp;&nbsp;&nbsp;&nbsp;சின்னங் குறிக்க குறிஞ்சிக் கிழவர் சிறுமிதனை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;முன்னங் குறிச்சியிற் சென்றுகல் யாண முயன்றவனே.<br><br><strong>......... சொற்பிரிவு .........</strong><br><br>கின்னம் குறித்து அடியேன் செவி நீ அன்று கேட்கச்சொன்ன<br>&nbsp;&nbsp;&nbsp;குன்னம் குறிச்சி வெளியாக்கிவிட்டது கோடுகுழல்<br>&nbsp;&nbsp;&nbsp;&nbsp;&nbsp;&nbsp;சின்னம் குறிக்கக் குறிஞ்சிக் கிழவர் சிறுமிதனை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;முன்னம் குறிச்சியில் சென்று கல்யாணம் முயன்றவனே.<br><br><strong>......... பதவுரை .........</strong><br><br>அடியேனின் துன்பத்தைத் தேவரீர் நீக்கும் பொருட்டு அடியேனின் காதில்<br>கேட்குமாறு அந்த நாளில் உபதேசித்து அருளிய இரகசியம் மெய்ஞ்ஞான<br>மலைமீதுள்ள திருஅருளூரில் அடியேனைச் சுத்த ஞானவெளியாக்கித்<br>தன்வயமாக்கிக் கொண்டது. முற்காலத்தில் ஊதுகொம்பு, புல்லாங்குழல்,<br>[உடுக்கை], போன்ற திருச்சின்னங்கள் ஒலிக்க குறிஞ்சி நிலத்துக்கு<br>உரியவர்களாகிய வேடர்களின் 'குறிச்சி' எனப்படும் ஊருக்குச் சென்று<br>அவர்தம் திருப்புதல்வியாகிய வள்ளியம்மையாரைத் திருமணம்<br>செய்துகொள்ள முயன்றவரே.<br>",
        "songtitle": "பாடல் 24 ... கின்னம் குறித்து"
    },
    {
        "songid": "ss025",
        "song": "<br>பாடல் 25 ... தண்டாயுதமும்</strong><br><br>தண்டா யுதமுந் திரிசூல மும்விழத் தாக்கியுன்னைத்<br>&nbsp;&nbsp;&nbsp;திண்டாட வெட்டி விழவிடு வேன்செந்தில் வேலனுக்குத்<br>&nbsp;&nbsp;&nbsp;&nbsp;&nbsp;&nbsp;தொண்டா கியவென் னவிரோத ஞானச் சுடர்வடிவாள்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கண்டா யடாவந்த காவந்து பார்சற்றென் கைக்கெட்டவே.<br><br><strong>......... சொற்பிரிவு .........</strong><br><br>தண்டாயுதமும் திரிசூலமும் விழத் தாக்கி உன்னைத்<br>&nbsp;&nbsp;&nbsp;திண்டாட வெட்டி விழவிடுவேன் செந்தில் வேலனுக்குத்<br>&nbsp;&nbsp;&nbsp;&nbsp;&nbsp;&nbsp;தொண்டாகிய என் 'அவிரோத ஞானச்சுடர் வடிவாள்'<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கண்டாயடா அந்தகா? வந்துபார் சற்று என் கைக்கு எட்டவே!<br><br><strong>......... பதவுரை .........</strong><br><br>அந்தகா (இயமனே)! உன்னுடைய கதாயுதமும் முத்தலைச் சூலமும்<br>உன் கையிலிருந்து பொடிபட்டுச் சிந்த உன்னை மோதி வலியழிந்து<br>வருந்துமாறு துண்டித்து உன்னை வீழ்த்துவேன். திருச்செந்தூரில்<br>எழுந்தருளியுள்ள வேற்படையுடைய திருமுருகப்பெருமானுக்கு<br>அடிமையாகிய அடியேனுடைய விரோதமில்லாத ஞானமாகிய<br>ஒளிபொருந்தியதும் கூர்மையானதுமாகிய வாளாயுதத்தைப்<br>பார்த்தாயடா? எனது கைக்கு எட்டுகின்ற அளவில் சிறிது நீ<br>வந்து பாராய்!<br>",
        "songtitle": "பாடல் 25 ... தண்டாயுதமும்"
    },
    {
        "songid": "ss026",
        "song": "<br>பாடல் 26 ... நீலச் சிகண்டியில்</strong><br><br>நீலச் சிகண்டியி லேறும் பிரானெந்த நேரத்திலுங்<br>&nbsp;&nbsp;&nbsp;கோலக் குறத்தி யுடன்வரு வான்குரு நாதன்சொன்ன<br>&nbsp;&nbsp;&nbsp;&nbsp;&nbsp;&nbsp;சீலத்தை மெள்ளத் தெளிந்தறி வார்சிவ யோகிகளே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;காலத்தை வென்றிருப்பார், மரிப் பார்வெறுங் கர்மிகளே.<br><br><strong>......... சொற்பிரிவு .........</strong><br><br>நீலச் சிகண்டியில் ஏறும் பிரான் எந்தநேரத்திலும்<br>&nbsp;&nbsp;&nbsp;கோலக் குறத்தியுடன் வருவான் குருநாதன் சொன்ன<br>&nbsp;&nbsp;&nbsp;&nbsp;&nbsp;&nbsp;சீலத்தை மெள்ளத் தெளிந்து அறிவார் சிவயோகிகளே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;காலத்தை வென்று இருப்பார்; மரிப்பார் வெறும் கர்மிகளே.<br><br><strong>......... பதவுரை .........</strong><br><br>நீலநிற மயில்வாகனத்தின் மீது ஏறுகின்ற திருமுருகப்பெருமான் எந்த<br>நேரத்திலும் அழகுமிக்க வள்ளியம்மையாருடன் அருள்புரிவதற்கு வருவார்.<br>[மேலும்] அடியேனின் குருமூர்த்தியாகிய எம்பெருமான் உபதேசித்த<br>மெய்ப்பொருளின் தன்மையை மெல்ல தேர்ந்து [தெளிந்து]<br>புரிந்துகொள்பவர்களாகிய சிவயோகிகள் மாத்திரமே காலதத்துவத்தை<br>வென்று அதனைக் கடந்து காலாதீதராக இருப்பார்கள். வெறும்<br>கர்மயோகிகளோ காலத்துக்கு உட்பட்டு மாய்ந்துபோவர்.<br>",
        "songtitle": "பாடல் 26 ... நீலச் சிகண்டியில்"
    },
    {
        "songid": "ss027",
        "song": "<br>பாடல் 27 ... ஓலையும் தூதரும்</strong><br><br>ஓலையுந் தூதருங் கண்டுதிண் டாட லொழித்தெனக்குக்<br>&nbsp;&nbsp;&nbsp;காலையு மாலையு முன்னிற்கு மேகந்த வேள்மருங்கிற்<br>&nbsp;&nbsp;&nbsp;&nbsp;&nbsp;&nbsp;சேலையுங் கட்டிய சீராவுங் கையிற் சிவந்தசெச்சை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மாலையுஞ் சேவற் பதாகையுந் தோகையும் வாகையுமே.<br><br><strong>......... சொற்பிரிவு .........</strong><br><br>ஓலையும் தூதரும் கண்டு திண்டாடல் ஒழித்து எனக்குக்<br>&nbsp;&nbsp;&nbsp;காலையும் மாலையும் முன்னிற்குமே கந்தவேள் மருங்கில்<br>&nbsp;&nbsp;&nbsp;&nbsp;&nbsp;&nbsp;சேலையும் கட்டிய சீராவும் கையில் சிவந்த செச்சை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மாலையும் சேவல் பதாகையும் தோகையும் வாகையுமே.<br><br><strong>......... பதவுரை .........</strong><br><br>[திருமுருகப்பெருமானின் பக்தனாகிய] அடியேன் இயமனின்<br>ஓலையையும் அவனது தூதரையும் கண்டு கலங்குவதே இல்லை.<br>காரணம், கந்தவேளாகிய திருமுருகப்பெருமான் தம் பீதாம்பரத்தின்<br>மீது கட்டும் கச்சை, அதில் செருகிய சிறிய கூரிய உடைவாள், தோளில்<br>அணிந்த சிவந்த நிறமுடைய வெட்சி மலர்மாலை, சேவற்கொடி,<br>மயில்வாகனம் வெற்றி மாலைகள் ஆகியவற்றோடு எனக்கென்று<br>காலையிலும் மாலையிலும் அடியேன்முன் காட்சியளித்து<br>அருள்புரிகின்றார்.<br>",
        "songtitle": "பாடல் 27 ... ஓலையும் தூதரும்"
    },
    {
        "songid": "ss028",
        "song": "<br>பாடல் 28 ... வேலே விளங்கும்</strong><br><br>வேலே விளங்குகை யான்செய்ய தாளினில் வீழ்ந்திறைஞ்சி<br>&nbsp;&nbsp;&nbsp;மாலே கொளவிங்ஙன் காண்பதல் லான்மன வாக்குச்செய<br>&nbsp;&nbsp;&nbsp;&nbsp;&nbsp;&nbsp;லாலே யடைதற் கரிதா யருவுரு வாகியொன்று<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;போலே யிருக்கும் பொருளையெவ் வாறு புகல்வதுவே.<br><br><strong>......... சொற்பிரிவு .........</strong><br><br>வேலே விளங்கும் கையான் செய்ய தாளினில் வீழ்ந்து இறைஞ்சி<br>&nbsp;&nbsp;&nbsp;மாலே கொள இங்ஙன் காண்பது அல்லால் மனம் வாக்குச் செய-<br>&nbsp;&nbsp;&nbsp;&nbsp;&nbsp;&nbsp;லாலே அடைதற்கு அரிதாய் அரு உருவாகி ஒன்று<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;போலே இருக்கும் பொருளை எவ்வாறு புகல்வதுவே?<br><br><strong>......... பதவுரை .........</strong><br><br>வேலாயுதமே விளங்கும் திருகரத்தையுடைய திருமுருகப்பெருமானின்<br>சிவந்த திருவடியில் விழுந்து அன்புடன் வணங்குவதே அப்பரம்பொருளை<br>இவ்வுலகத்தில் காண்பதற்குரிய ஒரே வழியாகும். மனம், வாக்கு, செயல்<br>என்ற முக்கரணங்களால் பெறுதற்கு அரியதாகி அருவமும் உருவமும்<br>ஆகி எப்போதும் மாறுபாடின்றி ஒரு தன்மையாகவே திகழும்<br>பரம்பொருளை வேறு எவ்வாறு எடுத்துச்சொல்வது?<br>",
        "songtitle": "பாடல் 28 ... வேலே விளங்கும்"
    },
    {
        "songid": "ss029",
        "song": "<br>பாடல் 29. ... கடத்தில் குறத்தி</strong><br><br>கடத்திற் குறத்தி பிரானரு ளாற்கலங் காதசித்தத்<br>&nbsp;&nbsp;&nbsp;திடத்திற் புணையென யான்கடந் தேன்சித்ர மாதரல்குற்<br>&nbsp;&nbsp;&nbsp;&nbsp;&nbsp;&nbsp;படத்திற் கழுத்திற் பழுத்தசெவ் வாயிற் பணையிலுந்தித்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தடத்திற் றனத்திற் கிடக்கும்வெங் காம சமுத்திரமே.<br><br><strong>......... சொற்பிரிவு .........</strong><br><br>கடத்தில் குறத்தி பிரான் அருளால் கலங்காத சித்தம்<br>&nbsp;&nbsp;&nbsp;திடத்தின் புணை என யான் கடந்தேன் சித்ரமாதர் அல்குல்<br>&nbsp;&nbsp;&nbsp;&nbsp;&nbsp;&nbsp;படத்தில் கழுத்தில் பழுத்த செவ்வாயில் பணையில் உந்தித்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தடத்தில் தனத்தில் கிடக்கும் வெம் காம சமுத்திரமே.<br><br><strong>......... பதவுரை .........</strong><br><br>குறிஞ்சி நிலத்தில் வாழ்கின்ற குறத்தி வள்ளி அம்மையாரின் கணவராகிய<br>திருமுருகப்பெருமானின் அருளால், கலக்கமடையாத உள்ளத்தின்<br>உறுதியைத் தெப்பமாகக்கொண்டு அடியேன், அழகிய பெண்களின்<br>நிதம்பத்திலும் கழுத்திலும் சிவந்த <span class=\"meantag\" title=\"adharam-lips\">அதரங்களிலும்</span> மூங்கில்போன்ற<br>தோள்களிலும் நாபியாகிய தடாகத்திலும் கொங்கைகளிலும் கிடக்கின்ற<br>வெப்பமாகிய காமம் என்னும் கடலைத் தாண்டிக் கரையேறினேன்.<br>",
        "songtitle": "பாடல் 29. ... கடத்தில் குறத்தி"
    },
    {
        "songid": "ss030",
        "song": "<br>பாடல் 30. ... பால் என்பது மொழி</strong><br><br>பாலென் பதுமொழி பஞ்சென் பதுபதம் பாவையற்கண்<br>&nbsp;&nbsp;&nbsp;சேலென்ப தாகத் திரிகின்ற நீசெந்தி லோன்றிருக்கை<br>&nbsp;&nbsp;&nbsp;&nbsp;&nbsp;&nbsp;வேலென் கிலைகொற்ற மயூர மென்கிலை வெட்சித்தண்டைக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;காலென் கிலைமன மேயெங்ங னேமுத்தி காண்பதுவே.<br><br><strong>......... சொற்பிரிவு .........</strong><br><br>பால் என்பது மொழி, பஞ்சு என்பது பதம், பாவையர் கண்<br>&nbsp;&nbsp;&nbsp;சேல் என்பது ஆகத் திரிகின்ற நீ செந்திலோன் திருக்கை<br>&nbsp;&nbsp;&nbsp;&nbsp;&nbsp;&nbsp;வேல் என்கிலை கொற்ற மயூரம் என்கிலை வெட்சித் தண்டைக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கால் என்கிலை மனமே எங்ஙனே முத்தி காண்பதுவே?<br><br><strong>......... பதவுரை .........</strong><br><br>பாலை ஒத்தது [பெண்களின்] சொல், பஞ்சை ஒத்தது பாதம், கண்கள்<br>கெண்டை மீனை ஒத்தவை என்று எண்ணி மயங்கித் திரிகின்ற மனமாகிய<br>நீ, திருச்செந்தூர்த் திருமுருகப்பெருமானின் திருக்கையில் விளங்கும்<br>வேலாயுதமே என்று சொல்கின்றாயில்லை; வெற்றிபொருந்திய மயில்<br>என்றும் சொல்கின்றாயில்லை; வெட்சி மலரையும் தண்டையையும்<br>அணிந்த திருவடிகள் என்கின்றாயில்லை. [ஆதலால்] நீ முத்திப் பேற்றை<br>அடைவது எங்ஙனமோ?<br>",
        "songtitle": "பாடல் 30. ... பால் என்பது மொழி"
    },
    {
        "songid": "ss031",
        "song": "<br>பாடல் 31 ... பொக்கக் குடிலில்</strong><br><br>பொக்கக் குடிலிற் புகுதா வகைபுண்ட ரீகத்தினுஞ்<br>&nbsp;&nbsp;&nbsp;செக்கச் சிவந்த கழல்வீடு தந்தருள் சிந்துவெந்து<br>&nbsp;&nbsp;&nbsp;&nbsp;&nbsp;&nbsp;கொக்குத் தறிபட் டெறிபட் டுதிரங் குமுகுமெனக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கக்கக் கிரியுரு வக்கதிர் வேல்தொட்ட காவலனே.<br><br><strong>......... சொற்பிரிவு .........</strong><br><br>பொக்கக் குடிலில் புகுதா வகை புண்டரீகத்தினும்<br>&nbsp;&nbsp;&nbsp;செக்கச் சிவந்த கழல் வீடுதந்து அருள்; சிந்து வெந்து<br>&nbsp;&nbsp;&nbsp;&nbsp;&nbsp;&nbsp;கொக்குத் தறிபட்டு எறிபட்டு உதிரம் குமுகுமு எனக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கக்கக் கிரி உருவக் கதிர்வேல் தொட்ட காவலனே.<br><br><strong>......... பதவுரை .........</strong><br><br>பொய்யான இந்த உடல் என்னும் குடிசையில் இனி அடியேன் புகாதபடி,<br>செந்தாமரை மலரினினும் மிகவும் சிவந்த தேவரீரது திருவடியாகிய<br>வீட்டை [முத்திப்பேற்றை] அடியேனுக்குத் தந்தருள்வீராக!<br>கடலானது வெதும்பி மாமரவடிவாகி நின்ற சூரபன்மன் இரு பிளவாக<br>முறிந்து எறியப்பட்டு குமுகுமுவென இரத்தத்தை உமிழவும்<br>கிரௌஞ்சமலையை ஊடுருவிச் செல்லவும் ஒளியுடைய வேலாயுதத்தை<br>செலுத்திய காவலனே.<br>",
        "songtitle": "பாடல் 31 ... பொக்கக் குடிலில்"
    },
    {
        "songid": "ss032",
        "song": "<br>பாடல் 32. ... கிளைத்துப் புறப்பட்ட</strong><br><br>கிளைத்துப் புறப்பட்ட சூர்மார் புடன்கிரி யூடுருவத்<br>&nbsp;&nbsp;&nbsp;தொளைத்துப் புறப்பட்ட வேற்கந்த னேதுறந் தோருளத்தை<br>&nbsp;&nbsp;&nbsp;&nbsp;&nbsp;&nbsp;வளைத்துப் பிடித்துப் பதைக்கப் பதைக்க வதைக்குங் கண்ணார்க்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கிளைத்துத் தவிக்கின்ற என்னை யெந்நாள்வந் திரட்சிப்பையே.<br><br><strong>......... சொற்பிரிவு .........</strong><br><br>கிளைத்துப் புறப்பட்ட சூர் மார்புடன் கிரி ஊடுருவத்<br>&nbsp;&nbsp;&nbsp;தொளைத்துப் புறப்பட்ட வேல் கந்தனே, துறந்தோர் உளத்தை<br>&nbsp;&nbsp;&nbsp;&nbsp;&nbsp;&nbsp;வளைத்துப் பிடித்துப் பதைக்கப் பதைக்க வதைக்கும் கண்ணார்க்கு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இளைத்துத் தவிக்கின்ற என்னை எந்நாள் வந்து இரட்சிப்பையே?<br><br><strong>......... பதவுரை .........</strong><br><br>கிளைகளோடு புறப்பட்டு வந்த சூரபன்மனின் மார்புடனே கிரௌஞ்ச<br>மலையையும் ஊடுருவித் தொளைத்துக்கொண்டு வெளிப்பட்ட<br>வேலாயுதத்தை உடைய கந்தப்பெருமானே! துறவிகளின் மனத்தை<br>வளைத்துப் பற்றிக்கொண்டு அவர்கள் துடிதுடிக்குமாறு வதைசெய்யும்<br>கண்களையுடைய பெண்களுக்கு மெலிந்து தவிக்கின்ற அடியேனை<br>எப்பொழுது வந்து காத்தருள்வீரோ?<br>",
        "songtitle": "பாடல் 32. ... கிளைத்துப் புறப்பட்ட"
    },
    {
        "songid": "ss033",
        "song": "<br>பாடல் 33 ... முடியாப் பிறவி</strong><br><br>முடியாப் பிறவிக் கடலிற் புகார்முழு துங்கெடுக்கு<br>&nbsp;&nbsp;&nbsp;மிடியாற் படியில் விதனப் படார்வெற்றி வேற்பெருமாள்<br>&nbsp;&nbsp;&nbsp;&nbsp;&nbsp;&nbsp;அடியார்க்கு நல்ல பெருமாள் அவுணர் குலமடங்கப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பொடியாக் கியபெரு மாள்திரு நாமம் புகல்பவரே.<br><br><strong>......... சொற்பிரிவு .........</strong><br><br>முடியாப் பிறவிக் கடலில் புகார், முழுதும் கெடுக்கும்<br>&nbsp;&nbsp;&nbsp;மிடியால் படியில் விதனப்படார், வெற்றிவேல் பெருமாள்<br>&nbsp;&nbsp;&nbsp;&nbsp;&nbsp;&nbsp;அடியார்க்கு நல்ல பெருமாள் அவுணர் குலம் அடங்கப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பொடியாக்கிய பெருமாள் திருநாமம் புகல்பவரே.<br><br><strong>......... பதவுரை .........</strong><br><br>தாண்டமுடியாத பிறவிப்பெருங்கடலில் மூழ்கமாட்டார்கள்; எல்லா<br>நலன்களையும் கெடுக்கும் வறுமைப் பிணியால்<br>வேதனைப்படமாட்டார்கள்; வெற்றி பொருந்திய வேலாயுதத்தைத்<br>தாங்கியவரும், தம் திருவடிகளை வணங்குகின்ற அடியவர்களுக்கு<br>நன்மையைத் தருகின்ற பெருமாளும், அவுணர் கூட்டம் அழியும்படி<br>தூளாகச்செய்த பெருமாளுமாக விளங்கும் திருமுருகப்பெருமானின்<br>திருநாமத்தை ஓதுபவர்கள்.<br>",
        "songtitle": "பாடல் 33 ... முடியாப் பிறவி"
    },
    {
        "songid": "ss034",
        "song": "<br>பாடல் 34. ... பொட்டாக வெற்பை</strong><br><br>பொட்டாக வெற்பைப் பொருதகந்தா தப்பிப் போனதொன்றற்<br>&nbsp;&nbsp;&nbsp;கெட்டாத ஞான கலைதரு வாயிருங் காமவிடாய்ப்<br>&nbsp;&nbsp;&nbsp;&nbsp;&nbsp;&nbsp;பட்டா ருயிரைத் திருகிப் பருகிப் பசிதணிக்குங்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கட்டாரி வேல்விழி யார்வலைக் கேமனங் கட்டுண்டதே.<br><br><strong>......... சொற்பிரிவு .........</strong><br><br>பொட்டுஆக வெற்பைப் பொருத கந்தா, தப்பிப் போனது ஒன்றற்கு<br>&nbsp;&nbsp;&nbsp;எட்டாத ஞானகலை தருவாய்; இரும் காம விடாய்ப்<br>&nbsp;&nbsp;&nbsp;&nbsp;&nbsp;&nbsp;பட்டார் உயிரைத் திருகிப் பருகிப் பசிதணிக்கும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கட்டாரி வேல்விழியார் வலைக்கே மனம் கட்டுண்டதே.<br><br><strong>......... பதவுரை .........</strong><br><br>நுழைவழியாகுமாறு கிரௌஞ்ச மலையுடன் போரிட்ட கந்தக் கடவுளே,<br>அடியேனைவிட்டுத் தப்பிப் போனதாகிய [அன்பன்றி வேறு] ஒன்றிற்கும்<br>எட்டாத மெய்யறிவு வித்தையை தந்தருள்வீராக! பெரிய காமமாகிய<br>தாகம் கொண்டவருடைய உயிரை முறுக்கி எடுத்துக் குடித்துத் தமது<br>பசியைத் தணித்துக் கொள்ளும் வாளாயுதத்தையும் வேலாயுதத்தையும்<br>ஒத்த கண்களையுடைய பெண்களின் வலையினில் அடியேனின் மனம்<br>அகப்பட்டுக் கொண்டு கட்டுப்பட்டுவிட்டதே.<br>",
        "songtitle": "பாடல் 34. ... பொட்டாக வெற்பை"
    },
    {
        "songid": "ss035",
        "song": "<br>பாடல் 35 ... பத்தித் துறை</strong><br><br>பத்தித் துறையிழிந் தாநந்த வாரி படிவதினால்<br>&nbsp;&nbsp;&nbsp;புத்தித் தரங்கந் தெளிவதென் றோபொங்கு வெங்குருதி<br>&nbsp;&nbsp;&nbsp;&nbsp;&nbsp;&nbsp;மெத்திக் குதிகொள்ள வெஞ்சூ ரனைவிட்ட சுட்டியிலே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குத்தித் தரங்கொண் டமரா வதிகொண்ட கொற்றவனே.<br><br><strong>......... சொற்பிரிவு .........</strong><br><br>பத்தித் துறை இழிந்து ஆநந்தவாரி படிவதினால்<br>&nbsp;&nbsp;&nbsp;புத்தித் தரங்கம் தெளிவது என்றோ? பொங்கு வெம் குருதி<br>&nbsp;&nbsp;&nbsp;&nbsp;&nbsp;&nbsp;மெத்திக் குதிகொள்ள வெம் சூரனை விட்ட சுட்டியிலே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குத்தித் தரம்கொண்டு அமராவதி கொண்ட கொற்றவனே.<br><br><strong>......... பதவுரை .........</strong><br><br>பக்தியாகிய அன்பு வழியில் இறங்கி இன்பமாகிய கடலில் மூழ்குவதினால்<br>அடியேனின் புத்தியில் அலை போன்ற அசைவுகள் தெளிவடைவது<br>எக்காலமோ? [அலைகள் போன்று] பொங்கிப் பெருகும் வெப்பமான அசுரர்<br>இரத்தம் ஆனந்தக் கூத்தாடுமாறு வெய்ய சூரபன்மனின் கிரௌஞ்ச<br>மலைமீது ஏவிய வேலாயுதம் குத்திய மேன்மையினால் தேவர் உலகை<br>மீட்டுக் கொண்ட மன்னர் திருமுருகப்பெருமானே.<br>",
        "songtitle": "பாடல் 35 ... பத்தித் துறை"
    },
    {
        "songid": "ss036",
        "song": "<br>பாடல் 36 ... சுழித்து ஓடும் ஆற்றில்</strong><br><br>சுழித்தோடு மாற்றிற் பெருக்கானது செல்வந் துன்ப மின்பங்<br>&nbsp;&nbsp;&nbsp;கழித்தோடு கின்றதெக் காலநெஞ்சே கரிக் கோட்டு முத்தைக்<br>&nbsp;&nbsp;&nbsp;&nbsp;&nbsp;&nbsp;கொழித்தோடு காவிரிச் செங்கோட னென்கிலை குன்றமெட்டுங்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கிழித்தோடு வேலென் கிலையெங்ங னேமுத்தி கிட்டுவதே.<br><br><strong>......... சொற்பிரிவு .........</strong><br><br>சுழித்து ஓடும் ஆற்றில் பெருக்கு ஆனது செல்வம் துன்பம் இன்பம்<br>&nbsp;&nbsp;&nbsp;கழித்து ஓடுகின்றது எக்காலம் நெஞ்சே? கரிக்கோட்டு முத்தைக்<br>&nbsp;&nbsp;&nbsp;&nbsp;&nbsp;&nbsp;கொழித்து ஓடும் காவிரிச் செங்கோடன் என்கிலை; குன்றம் எட்டும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கிழித்து ஓடும் வேல் என்கிலை; எங்ஙனே முத்தி கிட்டுவதே?<br><br><strong>......... பதவுரை .........</strong><br><br>ஓ' நெஞ்சே, சுழித்து ஓடுகின்ற ஆற்றின் வெள்ளத்திற்கு நிகராகும்<br>செல்வத்தினால் உண்டாகும் துன்பங்களையும் இன்பங்களையும் அறவே<br>நீக்கிப் பற்றற்று விரைந்து செல்வது எந்தக் காலமோ? 'யானையின்<br>தந்தத்தில் உண்டாகிய முத்துக்களைக் கொழித்துக் கொண்டு ஓடுகின்ற<br>காவிரி நதியால் சூழப்பட்டுள்ள திருச்செங்கோட்டில் எழுந்தருளியுள்ளவரே'<br>என்று துதிக்கவில்லை; 'எட்டு குலமலைகளைப் பிளந்து போகத்தக்க<br>வேலாயுதமே' என்று நீ துதிக்கவில்லை. [இவ்வாறு இருக்க] உனக்கு<br>முத்தி கிடைப்பது எவ்வாறு?<br>",
        "songtitle": "பாடல் 36 ... சுழித்து ஓடும் ஆற்றில்"
    },
    {
        "songid": "ss037",
        "song": "<br>பாடல் 37. ... கண்டு உண்ட</strong><br><br>கண்டுண்ட சொல்லியர் மெல்லியர் காமக் கலவிக்கள்ளை<br>&nbsp;&nbsp;&nbsp;மொண்டுண் டயர்கினும் வேன்மற வேன்முது கூளித்திரள்<br>&nbsp;&nbsp;&nbsp;&nbsp;&nbsp;&nbsp;டுண்டுண் டுடுடுடு டூடூ டுடுடுடு டுண்டுடுண்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;டிண்டிண் டெனக்கொட்டி யாடவெஞ் சூர்க்கொன்ற ராவுத்தனே.<br><br><strong>......... சொற்பிரிவு .........</strong><br><br>கண்டு உண்ட சொல்லியர் மெல்லியர் காமக்கலவிக் கள்ளை<br>&nbsp;&nbsp;&nbsp;மொண்டு உண்டு அயர்கினும் வேல் மறவேன் முது கூளித் திரள்<br>&nbsp;&nbsp;&nbsp;&nbsp;&nbsp;&nbsp;டுண்டுண் டுடுடுடு டூடூ டுடுடுடு டுண்டு டுண்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;டிண்டிண் டெனக் கொட்டி ஆட வெம் சூர்க் கொன்ற ராவுத்தனே.<br><br><strong>......... பதவுரை .........</strong><br><br>கற்கண்டைப் போன்ற சொற்களையுடையவரும் மென்மையானவருமான<br>பெண்களின் காமப் புணர்ச்சியாகிய மதுவினை நிரம்பவும் மொண்டு<br>குடித்து அவ்வெறியால் அறிவு மயங்கினாலும் தேவரீரின் வேலாயுதத்தை<br>அடியேன் மறவேன். முதிர்ந்த பேய்க் கூட்டங்கள் 'டுண்டுண் டுடுடுடு ...'<br>என்னும் ஒலியை உண்டாக்கிக் கொண்டு பறையடித்துக்கொண்டு<br>கூத்தாடுமாறு வெய்ய சூரபன்மனைக் கொன்று அருளிய சேவகனே.<br>",
        "songtitle": "பாடல் 37. ... கண்டு உண்ட"
    },
    {
        "songid": "ss038",
        "song": "<br>பாடல் 38 ... நாள் என் செயும்</strong><br><br>நாளென் செயும்வினை தானென் செயுமெனை நாடிவந்த<br>&nbsp;&nbsp;&nbsp;கோளென் செயுங்கொடுங் கூற்றென் செயுங்கும ரேசரிரு<br>&nbsp;&nbsp;&nbsp;&nbsp;&nbsp;&nbsp;தாளுஞ் சிலம்புஞ் சதங்கையும் தண்டையுஞ் சண்முகமுந்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தோளுங் கடம்பு மெனக்குமுன் னேவந்து தோன்றிடினே.<br><br><strong>......... சொற்பிரிவு .........</strong><br><br>நாள் என் செயும்? வினைதான் என் செயும்? எனை நாடி வந்த<br>&nbsp;&nbsp;&nbsp;கோள் என் செயும்? கொடும் கூற்று என் செயும்? குமரேசர் இரு<br>&nbsp;&nbsp;&nbsp;&nbsp;&nbsp;&nbsp;தாளும் சிலம்பும் சதங்கையும் தண்டையும் சண்முகமும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தோளும் கடம்பும் எனக்கு முன்னே வந்து தோன்றிடினே.<br><br><strong>......... பதவுரை .........</strong><br><br>நாட்கள் அடியேனை என்ன செய்யும்? வினைதான் என்ன செய்யும்?<br>அடியேனைத் தேடிவந்த கோள் தான் என்ன செய்யும்? கொடிய<br>இயமனால்தான் என்ன செய்யமுடியும்? குமரக்கடவுளின் இரண்டு<br>திருவடிகளும் சிலம்புகளும் சதங்கையும், தண்டைகளும் ஆறு<br>திருமுகங்களும் பன்னிருதோள்களும் கடப்ப மலர் மாலையும்<br>அடியேனுக்கு முன்வந்து தோன்றிடுமே.<br>",
        "songtitle": "பாடல் 38 ... நாள் என் செயும்"
    },
    {
        "songid": "ss039",
        "song": "<br>பாடல் 39 ... உதித்து ஆங்கு</strong><br><br>உதித்தாங் குழல்வதுஞ் சாவதுந் தீர்த்தெனை யுன்னி லொன்றா<br>&nbsp;&nbsp;&nbsp;விதித்தாண் டருள்தருங் காலமுண் டோவெற்பு நட்டுரக<br>&nbsp;&nbsp;&nbsp;&nbsp;&nbsp;&nbsp;பதித்தாம்பு வாங்கிநின் றம்பரம் பம்பரம் பட்டுழல<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மதித்தான் திருமரு காமயி லேறிய மாணிக்கமே.<br><br><strong>......... சொற்பிரிவு .........</strong><br><br>உதித்து ஆங்கு உழல்வதும் சாவதும் தீர்த்து எனை உன்னில் ஒன்றா<br>&nbsp;&nbsp;&nbsp;விதித்து ஆண்டு அருள்தரும் காலம் உண்டோ வெற்பு நட்டு உரக-<br>&nbsp;&nbsp;&nbsp;&nbsp;&nbsp;&nbsp;பதித் தாம்பு வாங்கி நின்று அம்பரம் பம்பரம் பட்டு உழல<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மதித்தான் திருமருகா மயில் ஏறிய மாணிக்கமே.<br><br><strong>......... பதவுரை .........</strong><br><br>பிறந்து, பிறந்த இடங்களில் உழல்வதையும் இறப்பதையும் நீக்கி<br>அடியேனைத் தேவரீரிடத்தில் இரண்டறக் கலக்குமாறு நியமித்து<br>ஆட்கொண்டு அருள்புரியும் ஒருகாலமும் உண்டோ? மந்தரமலையை<br>பாற்கடலில் மத்தாக நட்டு பாம்புகளுக்கு அரசாகிய வாசுகி என்னும்<br>வடக் கயிற்றால் வளைத்து நின்று பம்பரம்போல் சுழலுமாறு பாற்கடலைக்<br>கடைந்தவராகிய திருமாலின் திருமருகரே, மயில்வாகனத்தில்<br>எழுந்தருளிய மாணிக்கமே!<br>",
        "songtitle": "பாடல் 39 ... உதித்து ஆங்கு"
    },
    {
        "songid": "ss040",
        "song": "<br>பாடல் 40 ... சேல் பட்டு</strong><br><br>சேல்பட் டழிந்தது செந்தூர் வயற்பொழில் தேங்கடம்பின்<br>&nbsp;&nbsp;&nbsp;மால்பட் டழிந்தது பூங்கொடி யார்மனம் மாமயிலோன்<br>&nbsp;&nbsp;&nbsp;&nbsp;&nbsp;&nbsp;வேல்பட் டழிந்தது வேலையுஞ் சூரனும் வெற்புமவன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கால்பட் டழிந்ததிங் கென்றலை மேலயன் கையெழுத்தே.<br><br><strong>......... சொற்பிரிவு .........</strong><br><br>சேல் பட்டு அழிந்தது செந்தூர் வயல் பொழில் தேம் கடம்பின்<br>&nbsp;&nbsp;&nbsp;மால் பட்டு அழிந்தது பூங்கொடியார் மனம் மா மயிலோன்<br>&nbsp;&nbsp;&nbsp;&nbsp;&nbsp;&nbsp;வேல் பட்டு அழிந்தது வேலையும் சூரனும் வெற்பும் அவன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கால் பட்டு அழிந்தது இங்கு என் தலைமேல் அயன் கையெழுத்தே.<br><br><strong>......... பதவுரை .........</strong><br><br>சேல் என்னும் மீன்கள் குதித்துத் திரிவதனால் திருச்செந்தூரில் உள்ள<br>வயல்கள் அழிந்துபோயின; மலர்க்கொடி போன்ற பெண்களின் மனமானது<br>சோலையிலுள்ள இனிமையான கடப்ப மலர்மாலையை விரும்பியதால்<br>அழிந்துபோயிற்று. பெருமைதங்கிய மயில்வாகனத்தையுடைய<br>திருமுருகப்பெருமானது வேலாயுதம் பட்டதால் கடலும் சூரபன்மனும்<br>கிரௌஞ்சமலையும் அழிந்துபோயின. இவ்வுலகில் கந்தவேளின்<br>திருவடிகள் அடியேனின் தலைமீது பட்டதால் பிரம்மதேவனால்<br>எழுதப்பட்டிருந்த ['விதி' என்னும்] கையெழுத்தும் அழிந்துபோயிற்று.<br>",
        "songtitle": "பாடல் 40 ... சேல் பட்டு"
    },
    {
        "songid": "ss041",
        "song": "<br>பாடல் 41. ... பாலே அனைய</strong><br><br>பாலே யனைய மொழியார்த மின்பத்தைப் பற்றியென்றும்<br>&nbsp;&nbsp;&nbsp;மாலே கொண்டுய்யும் வகையறி யேன்மலர்த் தாள்தருவாய்<br>&nbsp;&nbsp;&nbsp;&nbsp;&nbsp;&nbsp;காலே மிகவுண்டு காலே யிலாத கணபணத்தின்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மேலே துயில்கொள்ளு மாலோன் மருகசெவ் வேலவனே.<br><br><strong>......... சொற்பிரிவு .........</strong><br><br>பாலே அனைய மொழியார்தம் இன்பத்தைப்பற்றி என்றும்<br>&nbsp;&nbsp;&nbsp;மாலே கொண்டு உய்யும் வகை அறியேன் மலர்த்தாள் தருவாய்<br>&nbsp;&nbsp;&nbsp;&nbsp;&nbsp;&nbsp;காலே மிக உண்டு காலே இலாத கணபணத்தின்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மேலே துயில்கொள்ளும் மாலோன் மருக செவ் வேலவனே.<br><br><strong>......... பதவுரை .........</strong><br><br>பாலைப் போன்ற இனிமையான மொழி பேசும் பெண்கள் தரும் சுகத்தை<br>விரும்பி எப்பொழுதும் மயக்கம் கொண்டவனாகி அதைவிட்டுப்<br>பிழைத்துப் போகும் வழியை அறிந்திலேன். [ஆதலால்] தேவரீரின்<br>செந்தாமரை மலர் போன்ற திருவடிகளைத் தந்தருள்வீராக, காற்றையே<br>மிகுதியாக உண்டு கால்களே இல்லாத கூட்டமாகிய பாம்பின்<br>படத்தையுடைய ஆதிசேஷன்மீது அறிதுயில்செய்யும் திருமாலுக்கு<br>மருகரே, சிவந்த வேலாயுதத்தை உடையவரே!<br>",
        "songtitle": "பாடல் 41. ... பாலே அனைய"
    },
    {
        "songid": "ss042",
        "song": "<br>பாடல் 42 ... நிணம் காட்டும்</strong><br><br>நிணங்காட்டுங் கொட்டிலை விட்டொரு வீடெய்தி நிற்கநிற்குங்<br>&nbsp;&nbsp;&nbsp;குணங்காட்டி யாண்ட குருதே சிகனங் குறச்சிறுமான்<br>&nbsp;&nbsp;&nbsp;&nbsp;&nbsp;&nbsp;பணங்காட்டு மல்குற் குருகுங் குமரன் பதாம்புயத்தை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வணங்காத் தலைவந்தி தெங்கே யெனக்கிங்ஙன் வாய்த்ததுவே.<br><br><strong>......... சொற்பிரிவு .........</strong><br><br>நிணம் காட்டும் கொட்டிலைவிட்டு ஒரு வீடு எய்தி நிற்க நிற்கும்<br>&nbsp;&nbsp;&nbsp;குணம் காட்டி ஆண்ட குருதேசிகன் அம் குறச் சிறுமான்<br>&nbsp;&nbsp;&nbsp;&nbsp;&nbsp;&nbsp;பணம் காட்டு அல்குற்கு உருகும் குமரன் பத அம்புயத்தை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வணங்காத்தலை வந்து இது எங்கே எனக்கு இங்ஙன் வாய்த்ததுவே?<br><br><strong>......... பதவுரை .........</strong><br><br>கொழுப்புடன் கூடிய தசைகள் மிகுதியாகத் தோன்றுகின்ற தொழுவமாகிய<br>உடலைவிட்டு அகன்று ஒப்பற்ற முக்தியை அடைந்து நிலைபெற்று<br>இருத்தற்குரிய வழியைக் காட்டியருளி அடியேனை ஆட்கொண்ட<br>குருநாதரும், குறவர் குலத்தில் தோன்றிய அழகிய இளமான் போன்ற<br>வள்ளியம்மையின் பொருட்டு உள்ளம் உருகுகின்றவருமான<br>திருமுருகப்பெருமானின் தாமரை மலர் போன்ற திருப்பாதங்களைப்<br>பணியாத தலையானது எவ்விதமாக வந்து அடியேனுக்குக் கிடைத்தது?<br>",
        "songtitle": "பாடல் 42 ... நிணம் காட்டும்"
    },
    {
        "songid": "ss043",
        "song": "<br>பாடல் 43 ... கவியால் கடல்</strong><br><br>கவியாற் கடலடைத் தோன்மரு கோனைக் கணபணக்கட்<br>&nbsp;&nbsp;&nbsp;செவியாற் பணியணி கோமான் மகனைத் திறலரக்கர்<br>&nbsp;&nbsp;&nbsp;&nbsp;&nbsp;&nbsp;புவியார்ப் பெழத்தொட்ட போர்வேன் முருகனைப் போற்றியன்பாற்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குவியாக் கரங்கள்வந் தெங்கே யெனக்கிங்ஙன் கூடியவே.<br><br><strong>......... சொற்பிரிவு .........</strong><br><br>கவியால் கடல் அடைத்தோன் மருகோனைக் கணபணக் கட்-<br>&nbsp;&nbsp;&nbsp;செவியால் பணிஅணி கோமான் மகனைத் திறல் அரக்கர்<br>&nbsp;&nbsp;&nbsp;&nbsp;&nbsp;&nbsp;புவிஆர்ப்பு எழத் தொட்ட போர்வேல் முருகனைப்போற்றி அன்பால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குவியாக் கரங்கள் வந்து எங்கே எனக்கு இங்ஙன் கூடியவே.<br><br><strong>......... பதவுரை .........</strong><br><br>வானர வீரர்களைக்கொண்டு கடலில் அணைகட்டி அமைந்த<br>[இராமபிரானாக அவதரித்த] திருமாலின் திருமருகராகிய திருமுருகப்<br>பெருமானைக் கூட்டமான படங்களைத் தலைகளாகக் கொண்ட<br>பாம்பை அணிகலனாக அணிந்துள்ள சிவபெருமானின் திருமைந்தரை,<br>வலியுடைய அரக்கர்கள் வாழும் உலகங்கள் எல்லாம் அச்சத்தால்<br>கதறுதலால் பெரிய ஒலியுண்டாக ஏவிய போர்த்தொழிலில் வல்ல<br>வேலாயுதத்தையுடைய திருமுருகப்பெருமானை அன்போடு<br>வணங்கிக் கும்பிடாத கைகள் அடியேனுக்கு எவ்விதம் இங்கு<br>வந்து சேர்ந்தன?<br>",
        "songtitle": "பாடல் 43 ... கவியால் கடல்"
    },
    {
        "songid": "ss044",
        "song": "<br>பாடல் 44 ... தோலால் சுவர்</strong><br><br>தோலாற் சுவர்வைத்து நாலாறு காலிற் சுமத்தியிரு<br>&nbsp;&nbsp;&nbsp;காலா லெழுப்பி வளைமுது கோட்டிக்கைந் நாற்றிநரம்<br>&nbsp;&nbsp;&nbsp;&nbsp;&nbsp;&nbsp;பாலார்க்கை யிட்டுத் தசைகொண்டு மேய்ந்த அகம்பிரிந்தால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வேலாற் கிரிதொளைத் தோனிரு தாளன்றி வேறில்லையே.<br><br><strong>......... சொற்பிரிவு .........</strong><br><br>தோலால் சுவர் வைத்து நாலாறு காலில் சுமத்தி இரு<br>&nbsp;&nbsp;&nbsp;காலால் எழுப்பி வளைமுதுகு ஓட்டி கைநாற்றி நரம்-<br>&nbsp;&nbsp;&nbsp;&nbsp;&nbsp;&nbsp;பால் ஆர்க்கை இட்டு தசைகொண்டு மேய்ந்த அகம்பிரிந்தால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வேலால் கிரி தொளைத்தோன் இருதாளன்றி வேறில்லையே.<br><br><strong>......... பதவுரை .........</strong><br><br>தோலினால் சுவரெழுப்பி பத்து வகை வாயுக்களால் தாங்கவைத்து<br>இரண்டு கால்களாகிய தூண்மீது நிற்கச்செய்து வளைந்த முதுகெலும்பை<br>அமைத்து இரு கரங்களாகிய கைகளைத் தொங்கவிட்டு நரம்புகளால்<br>கட்டித் தசையால் மூடிச் செய்த இந்த உடம்பாகிய வீட்டைவிட்டு உயிர்<br>பிரியும்போது வேலால் கிரௌஞ்சமலையைத் தொளைத்தருளிய<br>திருமுருகப்பெருமானின் இரு திருவடிகளைத்தவிர வேறு புகலிடம்<br>இல்லை.<br>",
        "songtitle": "பாடல் 44 ... தோலால் சுவர்"
    },
    {
        "songid": "ss045",
        "song": "<br>பாடல் 45 ... ஒரு பூதரும்</strong><br><br>ஒருபூ தருமறி யாத்தனி வீட்டி லுரையுணர்வற்<br>&nbsp;&nbsp;&nbsp;றிருபூத வீட்டி லிராமலென் றான்னிரு கோட்டொருகைப்<br>&nbsp;&nbsp;&nbsp;&nbsp;&nbsp;&nbsp;பொருபூ தரமுரித் தேகாச மிட்ட புராந்தகற்குக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குரு பூத வேலவ னிட்டூர சூர குலாந்தகனே.<br><br><strong>......... சொற்பிரிவு .........</strong><br><br>'ஒரு பூதரும் அறியாத் தனி வீட்டில் உரை உணர்வு அற்று<br>&nbsp;&nbsp;&nbsp;இரு பூத வீட்டில் இராமல்' என்றான் இருகோட்டு ஒருகைப்<br>&nbsp;&nbsp;&nbsp;&nbsp;&nbsp;&nbsp;பொரு பூதரம் உரித்து ஏகாசம் இட்ட புராந்தகற்குக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குரு, பூதவேலவன் நிட்டூர சூர குல அந்தகனே.<br><br><strong>......... பதவுரை .........</strong><br><br>'பஞ்ச பூதங்களாளாகிய உடல் என்னும் வீட்டில் வசிக்காமல்<br>பூதவுடலையுடைய வேறு ஒருவரும் அறியாத ஒப்பற்ற மௌன<br>வளாகமாகிய வீட்டில் சொல்லும் நினைவும் அற்று இருப்பாயாக'<br>என்று உபதேசித்து அருளிய திருமுருகப்பெருமான், இரண்டு<br>கொம்புகளையும் ஒரு துதிக்கையையும் உடைய போர்செய்யும்<br>மலையையொத்த யானையின் தோலை உரித்து உத்தரியமாக<br>அணிந்துகொண்டவரும் திரிபுரத்தை எரித்தவருமான<br>சிவபெருமானுக்கு குருவானவரும் வேலையுடையவரும்<br>அநியாயம் செய்த சூரபன்மனின் குலத்தை அழித்தவருமாக<br>விளங்குகின்றார்.<br>",
        "songtitle": "பாடல் 45 ... ஒரு பூதரும்"
    },
    {
        "songid": "ss046",
        "song": "<br>பாடல் 46. ... நீ ஆன ஞான</strong><br><br>நீயான ஞான விநோதந் தனையென்று நீயருள்வாய்<br>&nbsp;&nbsp;&nbsp;சேயான வேற்கந்த னேசெந்தி லாய்சித்ர மாதரல்குற்<br>&nbsp;&nbsp;&nbsp;&nbsp;&nbsp;&nbsp;றோயா வுருகிப் பருகிப் பெருகித் துவளுமிந்த<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மாயா விநோத மநோதுக்க மானது மாய்வதற்கே.<br><br><strong>......... சொற்பிரிவு .........</strong><br><br>நீ ஆன ஞான விநோதம் தனை என்று நீ அருள்வாய்<br>&nbsp;&nbsp;&nbsp;சேய் ஆன வேல் கந்தனே செந்திலாய் சித்ர மாதர் அல்குல்<br>&nbsp;&nbsp;&nbsp;&nbsp;&nbsp;&nbsp;தோயா உருகிப் பருகிப் பெருகித் துவளும் இந்த<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மாயா விநோத மனோ துக்கமானது மாய்வதற்கே?<br><br><strong>......... பதவுரை .........</strong><br><br>தெய்வக் குழந்தை வடிவில் வேற்படையுடன் திருச்செந்தூரில்<br>எழுந்தருளியிருக்கும் கந்தப்பெருமானே, அழகிய பெண்களின்<br>உடலைப் பற்றிய எண்ணத்தில் மூழ்கி அவர்களை நினைந்து<br>உள்ளம் உருகி அதனால் காமம் மேலிட்டு வாடுகின்ற இந்த<br>மாயையாகிய விளையாட்டினால் உண்டாகிய மனத்துன்பமானது<br>அழியும் பொருட்டு தேவரீருடன் அடியேன் இரண்டறக் கலந்து<br>பதிஞானப் பேரானந்த நிலையை அடையும் நற்பேற்றினை<br>அடியேனுக்கு எப்போது தந்தருள்வீர்?<br>",
        "songtitle": "பாடல் 46. ... நீ ஆன ஞான"
    },
    {
        "songid": "ss047",
        "song": "<br>பாடல் 47 ... பத்தித் திருமுகம்</strong><br><br>பத்தித் திருமுக மாறுடன் பன்னிரு தோள்களுமாய்த்<br>&nbsp;&nbsp;&nbsp;தித்தித் திருக்கு மமுதுகண் டேன்செயன் மாண்டடங்கப்<br>&nbsp;&nbsp;&nbsp;&nbsp;&nbsp;&nbsp;புத்திக் கமலத் துருகிப் பெருகிப் புவனமெற்றித்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தத்திக் கரைபுர ளும்பர மாநந்த சாகரத்தே.<br><br><strong>......... சொற்பிரிவு .........</strong><br><br>பத்தித் திருமுகம் ஆறுடன் பன்னிரு தோள்களுமாய்த்<br>&nbsp;&nbsp;&nbsp;தித்தித்து இருக்கும் அமுது கண்டேன் செயல் மாண்டு அடங்கப்<br>&nbsp;&nbsp;&nbsp;&nbsp;&nbsp;&nbsp;புத்திக் கமலத்து உருகிப் பெருகிப் புவனம் எற்றித்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தத்திக் கரைபுரளும் பரம ஆனந்த சாகரத்தே.<br><br><strong>......... பதவுரை .........</strong><br><br>திருமுருகப்பெருமானின் வரிசையான அழகிய திருமுகங்கள் ஆறோடு<br>பன்னிரண்டு தோள்களுமான இனிய அமுதத்தை அடியேன் கண்டேன்.<br>ஜீவனுடைய செயல்கள் கெட்டு ஒடுங்கியபோது அறிவாகிய தாமரை<br>மலரில் கரைந்து பெருக்கெடுத்து எல்லா உலகங்களையும் கடந்து<br>அவற்றின் கரை மீது புரளுகின்ற மேலான இன்பக் கடலில்<br>[திருமுருகப்பெருமானின் வரிசையான அழகிய திருமுகங்கள் ஆறோடு<br>பன்னிரண்டு தோள்களுமான இனிய அமுதத்தைக்] கண்டேன்.<br>",
        "songtitle": "பாடல் 47 ... பத்தித் திருமுகம்"
    },
    {
        "songid": "ss048",
        "song": "<br>பாடல் 48 ... புத்தியை வாங்கி</strong><br><br>புத்தியை வாங்கிநின் பாதாம் புயத்திற் புகட்டியன்பாய்<br>&nbsp;&nbsp;&nbsp;முத்தியை வாங்க அறிகின்றி லேன்முது சூர்நடுங்கச்<br>&nbsp;&nbsp;&nbsp;&nbsp;&nbsp;&nbsp;சத்தியை வாங்கத் தரமோ குவடு தவிடுபடக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குத்திய காங்கேய னேவினை யேற்கென் குறித்தனையே.<br><br><strong>......... சொற்பிரிவு .........</strong><br><br>புத்தியை வாங்கி நின் பாத அம்புயத்தில் புகட்டி அன்பாய்<br>&nbsp;&nbsp;&nbsp;முத்தியை வாங்க அறிகின்றிலேன் முது சூர் நடுங்கச்<br>&nbsp;&nbsp;&nbsp;&nbsp;&nbsp;&nbsp;சத்தியை வாங்கத் தரமோ குவடு தவிடுபடக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குத்திய காங்கேயனே வினையேனுக்கு என் குறித்தனையே?<br><br><strong>......... பதவுரை .........</strong><br><br>தீய வழிகளில் சென்று அல்லற்படும் அடியேனின் புத்தியை அவ்வாறு<br>செல்லா வண்ணம் தடுத்து தேவரீரின் திருவடித் தாமரை மலர்களில்<br>அன்புடன் செலுத்தி வீடுபேற்றைப் பெற்று உய்வதற்கு அடியேன்<br>அறியவில்லை. நீண்டகாலம் கொடூரமான செயல்கள் புரிந்த வயதான<br>சூரபன்மன் நடுங்கும்படி சக்திவேலினை விடுவதற்கு அடியேனால்<br>முடியுமா? கிரௌஞ்சமலை பொடிபடும்படி வேலாயுதத்தால் குத்திய<br>கங்கையின் மைந்தரே, வினையின் விளைவை உடையவனாகிய<br>அடியேன் யாது செய்யவேண்டும் என எண்ணியுள்ளீர்?<br>",
        "songtitle": "பாடல் 48 ... புத்தியை வாங்கி"
    },
    {
        "songid": "ss049",
        "song": "<br>பாடல் 49 ... சூரில் கிரியில்</strong><br><br>சூரிற் கிரியிற் கதிர்வே லெறிந்தவன் தொண்டர்குழாஞ்<br>&nbsp;&nbsp;&nbsp;சாரிற் கதியன்றி வேறிலை காண் தண்டு தாவடிபோய்த்<br>&nbsp;&nbsp;&nbsp;&nbsp;&nbsp;&nbsp;தேரிற் கரியிற் பரியிற் றிரிபவர் செல்வமெல்லாம்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நீரிற் பொறியென் றறியாத பாவி நெடுநெஞ்சமே.<br><br><strong>......... சொற்பிரிவு .........</strong><br><br>சூரில் கிரியில் கதிர் வேல் எறிந்தவன் தொண்டர்குழாம்<br>&nbsp;&nbsp;&nbsp;சாரின் கதி அன்றி வேறிலை காண் தண்டு தாவடி போய்த்<br>&nbsp;&nbsp;&nbsp;&nbsp;&nbsp;&nbsp;தேரில் கரியில் பரியில் திரிபவர் செல்வம் எல்லாம்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நீரில் பொறி என்று அறியாத பாவி நெடு நெஞ்சமே.<br><br><strong>......... பதவுரை .........</strong><br><br>ஓ' மனமே, சூரபன்மன் மீதும் கிரௌஞ்சமலை மீதும் ஒளிவீசும் வேலை<br>விடுத்து அருளிய திருமுருகப்பெருமானின் அடியார்களது<br>திருக்கூட்டத்தை அடைவதைவிட சிறந்த கதி வேறு ஒன்றும் எங்கும்<br>இல்லை என்பதைக் காண்பாயாக. படைகளுடன் பிரயாணம்செய்து,<br>தேரின்மீதும் யானையின்மீதும் குதிரையின்மீதும் ஏறி உலாவுகின்ற<br>[அரசர்களுடைய] செல்வம் முழுவதும் நீரின்மீது எழுதிய எழுத்துக்கு<br>ஒப்பாகும் என்று நீ உணரவில்லையே, நீண்டகாலப் பாவியாகிய மனமே!<br>",
        "songtitle": "பாடல் 49 ... சூரில் கிரியில்"
    },
    {
        "songid": "ss050",
        "song": "<br>பாடல் 50 ... படிக்கும் திருப்புகழ்</strong><br><br>படிக்குந் திருப்புகழ் போற்றுவன் கூற்றுவன் பாசத்தினாற்<br>&nbsp;&nbsp;&nbsp;பிடிக்கும் பொழுதுவந் தஞ்லென் பாய்பெரும் பாம்பினின்று<br>&nbsp;&nbsp;&nbsp;&nbsp;&nbsp;&nbsp;நடிக்கும் பிரான்மரு காகொடுஞ் சூர னடுங்கவெற்பை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இடிக்குங் கலாபத் தனிமயி லேறு மிராவுத்தனே.<br><br><strong>......... சொற்பிரிவு .........</strong><br><br>படிக்கும் திருப்புகழ் போற்றுவன்; கூற்றுவன் பாசத்தினால்<br>&nbsp;&nbsp;&nbsp;பிடிக்கும்பொழுது வந்து 'அஞ்சல்' என்பாய், பெரும்பாம்பில் நின்று<br>&nbsp;&nbsp;&nbsp;&nbsp;&nbsp;&nbsp;நடிக்கும் பிரான் மருகா, கொடும் சூரன் நடுங்க வெற்பை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இடிக்கும் கலாபத் தனிமயில் ஏறும் இராவுத்தனே.<br><br><strong>......... பதவுரை .........</strong><br><br>தேவரீரின் திருப்புகழை எப்பொழுதும் போற்றி ஓதுபவன் அடியேன்.<br>[எனவே] இயமன் வந்து பாசக் கயிற்றை வீசி அடியேனின் உயிரைப்<br>பிடிக்கும் வேளையில் எழுந்தருளிவந்து, 'அஞ்சாதே' என்று கூறி<br>அடியேனை ஆட்கொள்வாயாக. [காளிங்கன் என்னும்] பெரிய பாம்பின்<br>படத்தின்மீது நின்று கூத்தாடும் திருமாலின் திருமருகரே! கொடிய<br>சூரபன்மன் நடுங்குமாறு கிரௌஞ்சமலையைத் தன் பெரிய தோகையால்<br>இடித்த தனியொரு மயிலின்மீது ஏறிவரும் சேவகரே!<br>",
        "songtitle": "பாடல் 50 ... படிக்கும் திருப்புகழ்"
    },
    {
        "songid": "ss051",
        "song": "<br>பாடல் 51 ... மலை ஆறு கூறு</strong><br><br>மலையாறு கூறெழ வேல்வாங்கி னானை வணங்கியன்பின்<br>&nbsp;&nbsp;&nbsp;நிலையான மாதவஞ் செய்குமி னோநும்மை நேடிவருந்<br>&nbsp;&nbsp;&nbsp;&nbsp;&nbsp;&nbsp;தொலையா வழிக்குப் பொதிசோறு முற்ற துணையுங்கண்டீர்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இலையா யினும்வெந்த தேதா யினும்பகிர்ந் தேற்றவர்க்கே.<br><br><strong>......... சொற்பிரிவு .........</strong><br><br>மலை ஆறு கூறு எழ வேல்வாங்கினானை வணங்கி அன்பின்<br>&nbsp;&nbsp;&nbsp;நிலையான மாதவம் செய்குமின் நும்மை நேடிவரும்<br>&nbsp;&nbsp;&nbsp;&nbsp;&nbsp;&nbsp;தொலையா வழிக்குப் பொதிசோறும் உற்றதுணையும் கண்டீர்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இலையாயினும் வெந்தது ஏதாயினும் பகிர்ந்து ஏற்றவர்க்கே.<br><br><strong>......... பதவுரை .........</strong><br><br>கிரௌஞ்சமலையின் நடுப்பாகம் பிளவுபட்டு அங்கு வழிதோன்றுமாறு<br>வேலாயுதத்தை ஏவியருளிய திருமுருகப்பெருமானை அன்புடன் வணங்கி,<br>[யாசிப்பவர்களுக்குத் தானம் செய்வதாகிய] நிலையான பெருந்தவத்தைச்<br>செய்வீர்களாக. [இத்தகைய தவத்தின் பயனானது], உங்களைத் தேடிவரும்<br>தொலையாத [இறுதியாத்திரை] வழிக்கு கட்டமுதுபோன்ற பொருத்தமான<br>துணையாக அமையும் என்பதை உணர்வீர்களாக; உம்மிடம் வந்து<br>யாசித்தவர்களுக்கு இலைக் கறியாயினும், வெந்தது எதுவாயினும்,<br>பகிர்ந்து கொள்ளுங்கள்.<br>",
        "songtitle": "பாடல் 51 ... மலை ஆறு கூறு"
    },
    {
        "songid": "ss052",
        "song": "<br>பாடல் 52 ... சிகர அத்ரி கூறு</strong><br><br>சிகராத்ரி கூறிட்ட வேலுஞ்செஞ் சேவலுஞ் செந்தமிழாற்<br>&nbsp;&nbsp;&nbsp;பகரார்வமீ பணி பாசசங் க்ராம பணாமகுட<br>&nbsp;&nbsp;&nbsp;&nbsp;&nbsp;&nbsp;நிகராட் சமபட்ச பட்சி துரங்க ந்ருபகுமரா<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குகராட் சசபட்ச விட்சோப தீர குணதுங்கனே.<br><br><strong>......... சொற்பிரிவு .........</strong><br><br>சிகர அத்ரி கூறு இட்ட வேலும் செம் சேவலும் செந்தமிழால்<br>&nbsp;&nbsp;&nbsp;பகர் ஆர்வம் ஈ பணி பாச சங்க்ராம பணா மகுட<br>&nbsp;&nbsp;&nbsp;&nbsp;&nbsp;&nbsp;நிகராட்சம் பட்ச பட்சி துரங்க ந்ருப குமரா<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குக ராட்சச பட்ச விட்சோப தீர குணதுங்கனே.<br><br><strong>......... பதவுரை .........</strong><br><br>சிகரங்களையுடைய கிரௌஞ்ச மலையைப் பிளந்த வேலாயுதத்தையும்<br>செம்மையான சேவற்கொடியையும் செந்தமிழ்ப் பாடல்களால் பாடித்<br>துதிக்கின்ற விருப்பத்தை அடியேனுக்குக் தந்தருள்வீராக. பாசக் கயிறு<br>போன்றதும் போர் செய்வதற்குரியதுமாகிய பாம்பின் படத்தின்<br>மகுடங்களைப் பொடியாக்குவதற்குரிய சிறகுகளுடன் கூடிய குதிரை<br>போன்ற மயிலை வாகனமாக உடையவரே, தலைவரே, குமாரக் கடவுளே,<br>குகையில் வசிப்பவரே, அரக்கர்கள் மீது வெறுப்புடையவரே,<br>தைரியமானவரே, தூய அருட்குணத்தை உடையவரே.<br>",
        "songtitle": "பாடல் 52 ... சிகர அத்ரி கூறு"
    },
    {
        "songid": "ss053",
        "song": "<br>பாடல் 53 ... வேடிச்சி கொங்கை</strong><br><br>வேடிச்சி கொங்கை விரும்புங் குமரனை மெய்யன்பினாற்<br>&nbsp;&nbsp;&nbsp;பாடிக் கசிந்துள்ள போதே கொடாதவர் பாதகத்தாற்<br>&nbsp;&nbsp;&nbsp;&nbsp;&nbsp;&nbsp;தேடிப் புதைத்துத் திருட்டிற் கொடுத்துத் திகைத்திளைத்து<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வாடிக் கிலேசித்து வாழ்நாளை வீணுக்கு மாய்ப்பவரே.<br><br><strong>......... சொற்பிரிவு .........</strong><br><br>வேடிச்சி கொங்கை விரும்பும் குமரனை மெய் அன்பினால்<br>&nbsp;&nbsp;&nbsp;பாடிக் கசிந்து உள்ளபோதே கொடாதவர் பாதகத்தால்<br>&nbsp;&nbsp;&nbsp;&nbsp;&nbsp;&nbsp;தேடிப்புதைத்துத் திருட்டில் கொடுத்துத் திகைத்து இளைத்து<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வாடிக் கிலேசித்து வாழ்நாளை வீணுக்கு மாய்ப்பவரே.<br><br><strong>......... பதவுரை .........</strong><br><br>வேடவர் மகளாகிய வள்ளியம்மையை விரும்பும் திருமுருகப்பெருமானை<br>உண்மையான அன்போடு உருகிப் பாடி, பொருள் உள்ளபோதே<br>பொருளற்ற ஏழைகளுக்குக் கொடாதவர்கள், தாம் நேர்மையற்றவழியில்<br>தேடிய செல்வத்தை மண்ணில் புதைத்து ஒளித்துவைத்திருந்தபோது<br>அப்பொருளைத் திருடர்களிடம் பறிகொடுத்துவிட்டு, திகைத்து<br>உடல் மெலிந்து மனம் வாட்டமுற்று துக்கப்பட்டு தம் வாழ்நாளை<br>வீணாக அழிப்பவர்களே ஆவர்.<br>",
        "songtitle": "பாடல் 53 ... வேடிச்சி கொங்கை"
    },
    {
        "songid": "ss054",
        "song": "<br>பாடல் 54 ... சாகைக்கும் மீண்டு</strong><br><br>சாகைக்கு மீண்டு பிறக்கைக்கு மன்றித் தளர்ந்தவர்க்கொன்<br>&nbsp;&nbsp;&nbsp;றீகைக் கெனைவிதித் தாயிலை யேயிலங் காபுரிக்குப்<br>&nbsp;&nbsp;&nbsp;&nbsp;&nbsp;&nbsp;போகைக்கு நீவழி காட்டென்று போய்க்கடல் தீக்கொளுந்த<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வாகைச் சிலைவளைத் தோன்மரு காமயில் வாகனனே.<br><br><strong>......... சொற்பிரிவு .........</strong><br><br>சாகைக்கும் மீண்டு பிறக்கைக்கும் அன்றி தளர்ந்தவர்க்கு ஒன்று<br>&nbsp;&nbsp;&nbsp;ஈகைக்கு எனை விதித்தாய் இலையே! 'இலங்காபுரிக்குப்<br>&nbsp;&nbsp;&nbsp;&nbsp;&nbsp;&nbsp;போகைக்கு நீ வழி காட்டு' என்று போய்க்கடல் தீக்கொளுந்த<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வாகைச்சிலை வளைத்தோன் மருகா மயில்வாகனனே.<br><br><strong>......... பதவுரை .........</strong><br><br>இறப்பதற்கும் மீண்டும் திரும்பத் திரும்பப் பிறப்பதற்கும் அல்லாமல்<br>வறுமையால் தளர்வுற்றவர்களுக்கு ஒரு பொருளைக் கொடுத்து உதவி<br>செய்வதற்கு அடியேனை விதிக்கவில்லையே! 'இலங்கை மாநகரத்திற்குச்<br>செல்வதற்கு நீ வழிகாட்டக் கடவாய்' என்று சொன்னதும் அந்தக்<br>கடலானது நெருப்புப் பற்றிக்கொள்ளுமாறு வெற்றியுடைய கோதண்ட<br>வில்லினை வளைத்தவராகிய இராமபிரானாக அவதரித்த திருமாலின்<br>திருமருகரே, மயிலை வாகனமாக உடையவரே.<br>",
        "songtitle": "பாடல் 54 ... சாகைக்கும் மீண்டு"
    },
    {
        "songid": "ss055",
        "song": "<br>பாடல் 55 ... ஆங்காரமும் அடங்கார்</strong><br><br>ஆங்கா ரமுமடங் காரொடுங் கார்பர மாநந்தத்தே<br>&nbsp;&nbsp;&nbsp;தேங்கார் நினைப்பு மறப்பு மறார்தினைப் போதளவும்<br>&nbsp;&nbsp;&nbsp;&nbsp;&nbsp;&nbsp;ஓங்காரத் துள்ளொளிக் குள்ளே முருக னுருவங்கண்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தூங்கார் தொழும்பு செய்யா ரென்செய் வார்யம தூதருக்கே.<br><br><strong>......... சொற்பிரிவு .........</strong><br><br>ஆங்காரமும் அடங்கார் ஒடுங்கார் பரம ஆநந்தத்தே<br>&nbsp;&nbsp;&nbsp;தேங்கார் நினைப்பு மறப்பும் அறார் தினைப்போது அளவும்<br>&nbsp;&nbsp;&nbsp;&nbsp;&nbsp;&nbsp;ஓங்காரத்து உள் ஒளிக்கு உள்ளே முருகன் உருவம் கண்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தூங்கார் தொழும்பு செய்யார் என் செய்வார் யமதூதருக்கே?<br><br><strong>......... பதவுரை .........</strong><br><br>['நான்' என்னும்] அகங்காரம், ['எனது' என்னும்] மமகாரம் ஆகிய<br>இரண்டையும் ஒழித்து அருள் அனுபவத்தில் அடங்கப் பெறமாட்டார்;<br>பொறிபுலன்கள் ஒடுங்கப்பெறமாட்டார்; பேரின்ப வெள்ளத்தில் மூழ்கி<br>நிறைவு பெறமாட்டார்; நினைப்பும் மறப்பும் அற்றச் சமாதி நிலையில்<br>பொருந்தமாட்டார்; ஒரு தினையளவு காலமாயினும் ஓங்காரமாகிய<br>நாதத்துக்குள்ளே ஒளிரும் ஜோதியினுள்ளே திருமுருகப்பெருமானின்<br>திருவுருவத்தின் தரிசனம் கண்டு அப்பரவச நிலையில் தூங்கமாட்டார்;<br>மற்றவர்களுக்குத் தொண்டு செய்யமாட்டார். இயமனுடைய தூதர்<br>வரும்போது என்ன செய்வார்?<br>",
        "songtitle": "பாடல் 55 ... ஆங்காரமும் அடங்கார்"
    },
    {
        "songid": "ss056",
        "song": "<br>பாடல் 56 ... கிழியும்படி அடல்</strong><br><br>கிழியும் படியடற் குன்றெறிந் தோன்கவி கேட்டுருகி<br>&nbsp;&nbsp;&nbsp;இழியுங் கவிகற் றிடாதிருப் பீரெரி வாய்நரகக்<br>&nbsp;&nbsp;&nbsp;&nbsp;&nbsp;&nbsp;குழியுந் துயரும் விடாய்ப்படக் கூற்றுவனுார்க் குச்செல்லும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வழியுந் துயரும் பகரீர் பகரீர் மறந்தவர்க்கே.<br><br><strong>......... சொற்பிரிவு .........</strong><br><br>கிழியும்படி அடல் குன்று எறிந்தோன் கவி கேட்டு உருகி<br>&nbsp;&nbsp;&nbsp;இழியும் கவி கற்றிடாது இருப்பீர்; எரிவாய் நரகக்<br>&nbsp;&nbsp;&nbsp;&nbsp;&nbsp;&nbsp;குழியும் துயரும் விடாய்ப்படக் கூற்றுவன் ஊர்க்குச் செல்லும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வழியும் துயரும் பகரீர் பகரீர் மறந்தவர்க்கே.<br><br><strong>......... பதவுரை .........</strong><br><br>வலிமையுடைய கிரௌஞ்ச மலையைப் பிளந்து ஒழியுமாறு வலிமையுடைய<br>வேலாயுதத்தை விடுத்து அருளிய திருமுருகப்பெருமானைப் புகழும்<br>அருட்பாடல்களைக் கேட்டு உள்ளம் உருகி ஏனைய இழிந்த<br>பாடல்களைக் கற்காமல் இருப்பீராக. நெருப்புடன் கூடிய நரகக்<br>குழியையும் அதனால் அனுபவிக்கக் கூடிய துன்பத்தையும் நீரில்லாத<br>வழியே சென்று தவித்து இயமனுடைய ஊருக்குப் போகின்ற கொடிய<br>வழியையும் அதனால் உண்டாகும் துன்பத்தையும் மறந்தவர்களுக்குச்<br>சொல்லுங்கள், [மீண்டும்] சொல்லுங்கள்.<br>",
        "songtitle": "பாடல் 56 ... கிழியும்படி அடல்"
    },
    {
        "songid": "ss057",
        "song": "<br>பாடல் 57 ... பொரு பிடியும்</strong><br><br>பொருபிடி யுங்களி றும்விளை யாடும் புனச்சிறுமான்<br>&nbsp;&nbsp;&nbsp;தருபிடி காவல சண்முக வாவெனச் சாற்றிநித்தம்<br>&nbsp;&nbsp;&nbsp;&nbsp;&nbsp;&nbsp;இருபிடி சோறுகொண் டிட்டுண் டிருவிளை யோமிறந்தால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஒருபிடி சாம்பருங் காணாது மாய உடம்பிதுவே.<br><br><strong>......... சொற்பிரிவு .........</strong><br><br>பொரு பிடியும் களிறும் விளையாடும் புனச்சிறுமான்<br>&nbsp;&nbsp;&nbsp;தரு பிடி காவல் சண்முகவா எனச் சாற்றி நித்தம்<br>&nbsp;&nbsp;&nbsp;&nbsp;&nbsp;&nbsp;இருபிடி சோறு கொண்டு இட்டு உண்டு இருவினையோம் இறந்தால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஒருபிடி சாம்பரும் காணாது மாய உடம்பு இதுவே.<br><br><strong>......... பதவுரை .........</strong><br><br>ஓ' மனமே, போர் செய்தற்குரிய பெண் யானையும் ஆண் யானையும்<br>கலந்து விளையாடுகின்ற தினைப் புனத்தில் உள்ள சிறிய மானானது<br>பெற்ற பெண் யானையைப்போன்ற 'வள்ளியம்மையாருக்கு நாயகரே<br>ஆறு திருமுகங்களைக்கொண்டவரே' என்று துதித்த பின்னர், யாசிக்கும்<br>வறியவர்களுக்கு ஒரு பிடியளவு சோறாவது கொடுத்து உதவிய பிறகு<br>நீயும் சாப்பிட்டு இருப்பாயாக; நல்வினை-தீவினை ஆகிய<br>வினைகளுடைய நாம் இறந்துவிட்டால் மாய உடம்பாகிய இவ்வுடல்<br>ஒருபிடியளவு சாம்பலும் ஆகாது ஒழியும் தன்மையுடையது.<br>",
        "songtitle": "பாடல் 57 ... பொரு பிடியும்"
    },
    {
        "songid": "ss058",
        "song": "<br>பாடல் 58 ... நெற்றாப் பசுங்கதிர்</strong><br><br>நெற்றாப் பசுங்கதிர்ச் செவ்வேனல் காக்கின்ற நீலவள்ளி<br>&nbsp;&nbsp;&nbsp;முற்றாத் தனத்திற் கினிய பிரானிக்கு முல்லையுடன்<br>&nbsp;&nbsp;&nbsp;&nbsp;&nbsp;&nbsp;பற்றாக்கை யும்வெந்து சங்க்ராம வேளும் படவிழியாற்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;செற்றார்க் கினியவன் தேவந்த்ர லோக சிகாமணியே.<br><br><strong>......... சொற்பிரிவு .........</strong><br><br>நெற்றாப் பசுங்கதிர் செவ் ஏனல் காக்கின்ற நீலவள்ளி<br>&nbsp;&nbsp;&nbsp;முற்றாத்தனத்திற்கு இனிய பிரான் இக்கு முல்லையுடன்<br>&nbsp;&nbsp;&nbsp;&nbsp;&nbsp;&nbsp;பற்றாக்கையும் வெந்து சங்க்ராம வேளும் படவிழியால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;செற்றார்க்கு இனியான் தேவேந்திரலோக சிகாமணியே.<br><br><strong>......... பதவுரை .........</strong><br><br>முதிராத பசுமையான கதிர்களையுடைய சிவந்த தினைப் புனத்தைக்<br>காவல் புரிகின்ற நீல நிறமான வள்ளியம்மையாரின் எப்பொழுதும் முற்றாத<br>கொங்கைக்கு இனிமையான தலைவராக விளங்குபவர் திருமுருகப்<br>பெருமான். கரும்பாலாகிய வில், முல்லை மலராகிய அம்பு, அம்புக்கூடு<br>ஆகியவற்றோடு மன்மதன் வெந்து சாம்பலாகும்படி தம் நெற்றிக் கண்ணால்<br>அழித்தவராகிய சிவபெருமானின் இனிமையான திருமைந்தரான<br>திருமுருகப்பெருமான் தேவேந்திரலோகத்திற்கு முடிபோன்றவராவார்.<br>",
        "songtitle": "பாடல் 58 ... நெற்றாப் பசுங்கதிர்"
    },
    {
        "songid": "ss059",
        "song": "<br>பாடல் 59. ... பொங்கு ஆர வேலை</strong><br><br>பொங்கார வேலையில் வேலைவிட் டோனருள் போலுதவ<br>&nbsp;&nbsp;&nbsp;எங்கா யினும்வரு மேற்பவர்க் கிட்ட திடாமல்வைத்த<br>&nbsp;&nbsp;&nbsp;&nbsp;&nbsp;&nbsp;வங்கா ரமுமுங்கள் சிங்கார வீடு மடந்தையருஞ்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சங்காத மோகெடு வீருயிர் போமத் தனிவழிக்கே.<br><br><strong>......... சொற்பிரிவு .........</strong><br><br>பொங்கு ஆர வேலையில் வேலை விட்டோன் அருள்போல் உதவ<br>&nbsp;&nbsp;&nbsp;எங்கு ஆயினும் வரும் ஏற்பவர்க்கு இட்டது இடாமல் வைத்த<br>&nbsp;&nbsp;&nbsp;&nbsp;&nbsp;&nbsp;வங்காரமும் உங்கள் சிங்கார வீடும் மடந்தையரும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சங்காதமோ, கெடுவீர், உயிர்போம் அத்தனிவழிக்கே?<br><br><strong>......... பதவுரை .........</strong><br><br>[நல்வழியிலன்றி தீய வழியில் சென்று கேடு அடையும் மனிதர்களே!]<br>மிகுதியாக ஒலிக்கும் கடலில் வேலாயுதத்தை விடுத்தருளிய<br>திருமுருகப்பெருமானின் திருவருளைப் போல, [யாசிக்கும் வறியவர்க்கு<br>பொருள் வழங்கியதன் பலன் தப்பாமல் உங்களுக்கு உதவும் பொருட்டு]<br>எவ்விடத்தில் ஆயினும் உங்களை நாடி வரும் யாசிப்பவர்களுக்கு தருமம்<br>செய்யாமல், [பெட்டியில் பூட்டி வைத்திருந்த பொன்னும், அழகிய வீடும்,<br>பெண்களும் உயிர் போகின்ற தனிமையான வழிக்குத் துணையாகுமோ?<br>",
        "songtitle": "பாடல் 59. ... பொங்கு ஆர வேலை"
    },
    {
        "songid": "ss060",
        "song": "<br>பாடல் 60 ... சிந்திக்கிலேன்</strong><br><br>சிந்திக் கிலேனின்று சேவிக் கிலேன்றண்டைச் சிற்றடியை<br>&nbsp;&nbsp;&nbsp;வந்திக் கிலேனொன்றும் வாழ்த்து கிலேன்மயில் வாகனனைச்<br>&nbsp;&nbsp;&nbsp;&nbsp;&nbsp;&nbsp;சந்திக் கிலேன்பொய்யை நிந்திக்கி லேலுண்மை சாதிக்கிலேன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;புந்திக் கிலேசமுங் காயக் கிலேசமும் போக்குதற்கே.<br><br><strong>......... சொற்பிரிவு .........</strong><br><br>சிந்திக்கிலேன் நின்று சேவிக்கிலேன் தண்டைச் சிற்றடியை<br>&nbsp;&nbsp;&nbsp;வந்திக்கிலேன் ஒன்றும் வாழ்த்துகிலேன் மயில்வாகனனைச்<br>&nbsp;&nbsp;&nbsp;&nbsp;&nbsp;&nbsp;சந்திக்கிலேன் பொய்யை நிந்திக்கிலேன் உண்மை சாதிக்கிலேன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;புந்திக் கிலேசமும் காயக்கிலேசமும் போக்குதற்கே.<br><br><strong>......... பதவுரை .........</strong><br><br>[அடியேனின் உள்ளத்தின் துக்கங்களையும் உடலின் துயரங்களையும்<br>அறவே அகற்றுவதன் பொருட்டு திருமுருகப்பெருமானை]<br>நினைக்கின்றேன் இல்லை; அவருடைய சந்நிதியில் நின்று<br>தரிசிக்கின்றேன் இல்லை; தண்டையணிந்த சிறிய திருவடிகளை<br>வணங்குகின்றேன் இல்லை; அவருடைய பெருமைகளில் ஒன்றையாவது<br>சொல்லி வாழ்த்துகின்றேன் இல்லை; மயிலை வாகனமாகக் கொண்ட<br>அப்பரமபதியைச் சந்திக்கின்றேன் இல்லை; பொய்யை இகழ்ந்து<br>நீக்கினேன் இல்லை; மெய்யான செயல் எதுவும் செய்கின்றேன் இல்லை.<br>",
        "songtitle": "பாடல் 60 ... சிந்திக்கிலேன்"
    },
    {
        "songid": "ss061",
        "song": "<br>பாடல் 61 ... வரை அற்று</strong><br><br>வரையற் றவுணர் சிரமற்று வாரிதி வற்றச்செற்ற<br>&nbsp;&nbsp;&nbsp;புரையற்ற வேலவன் போதித் தவா, பஞ்ச பூதமுமற்<br>&nbsp;&nbsp;&nbsp;&nbsp;&nbsp;&nbsp;றுரையற் றுணர்வற் றுடலற் றுயிரற் றுபாயமற்றுக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கரையற் றிருளற் றெனதற் றிருக்குமக் காட்சியதே.<br><br><strong>......... சொற்பிரிவு .........</strong><br><br>வரை அற்று அவுணர் சிரம் அற்று வாரிதி வற்றச் செற்ற<br>&nbsp;&nbsp;&nbsp;புரை அற்ற வேலவன் போதித்தவா பஞ்சபூதமும் அற்று<br>&nbsp;&nbsp;&nbsp;&nbsp;&nbsp;&nbsp;உரை அற்று உணர்வு அற்று உடலற்று உயிரற்று உபாயம் அற்று<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கரையற்று இருளற்று எனதற்று இருக்கும் அக்காட்சியதே.<br><br><strong>......... பதவுரை .........</strong><br><br>கிரௌஞ்சமலை பிளந்து ஒழியவும், அவுணர்கள் தலையற்று உருளவும்,<br>கடல் வற்றவும் அழித்தருளிய குற்றமற்ற ஞானசக்தியை உடையவரான<br>திருமுருகப்பெருமான் அடியேனுக்கு உபதேசித்து அருளிய காட்சியாவது,<br>மண், நீர், தீ, காற்று, வெளி ஆகிய ஐந்து பூதங்களும் நீங்கி, சொல்லற்று,<br>உணர்வும் நீங்கி, உடலும் அறவே இல்லாமல் அழிந்து, உயிரின் தன்மையும்<br>நீங்கி, சாதனங்களும் நீங்கி, கரையற்று, ஆணவ இருளும் தேய்ந்து,<br>'எனது' என்னும் புறப்பற்றும் அகன்று, சமாதி நிலையில் இருக்கும்<br>அருட்காட்சியாகும்!<br>",
        "songtitle": "பாடல் 61 ... வரை அற்று"
    },
    {
        "songid": "ss062",
        "song": "<br>பாடல் 62 ... ஆலுக்கு அணிகலம்</strong><br><br>ஆலுக் கணிகலம் வெண்டலை மாலை யகிலமுண்ட<br>&nbsp;&nbsp;&nbsp;மாலுக் கணிகலந் தண்ணந் துழாய்மயி லேறுமையன்<br>&nbsp;&nbsp;&nbsp;&nbsp;&nbsp;&nbsp;காலுக் கணிகலம் வானோர் முடியுங் கடம்புங்கையில்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வேலுக் கணிகலம் வேலையுஞ் சூரனும் மேருவுமே.<br><br><strong>......... சொற்பிரிவு .........</strong><br><br>ஆலுக்கு அணிகலம் வெண்தலைமாலை அகிலம் உண்ட<br>&nbsp;&nbsp;&nbsp;மாலுக்கு அணிகலம் தண் அம் துழாய் மயிலேறும் ஐயன்<br>&nbsp;&nbsp;&nbsp;&nbsp;&nbsp;&nbsp;காலுக்கு அணிகலம் வானோர் முடியும் கடம்பும் கையில்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வேலுக்கு அணிகலம் வேலையும் சூரனும் மேருவுமே.<br><br><strong>......... பதவுரை .........</strong><br><br>சிவபெருமானுக்கு அணிகலனாக விளங்குவது வெண்மையான கபால<br>மாலையாகும்; திருமாலுக்கு அணிகலனாக விளங்குவது குளிர்ந்த<br>அழகிய துளசி மாலையாகும்; மயில் வாகனத்தின்மீது ஏறி வருகின்ற<br>திருமுருகப்பெருமானின் திருவடிகளுக்கு அணிகலன்களாக<br>விளங்குவன தேவர்களின் மணிமுடிகளும் அவர்கள் சூட்டும் கடப்ப மலர்<br>மாலைகளுமாகும்; திருமுருகப்பெருமானின் திருக்கரத்தில் உள்ள<br>வேலாயுதத்திற்கு அணிகலன்களாக விளங்குவன கடலும், சூரபன்மனும்<br>மகாமேரு மலையுமாகும்.<br>",
        "songtitle": "பாடல் 62 ... ஆலுக்கு அணிகலம்"
    },
    {
        "songid": "ss063",
        "song": "<br>பாடல் 63 ... பாதித் திருவுரு</strong><br><br>பாதித் திருவுருப் பச்சென் றவர்க்குத்தன் பாவனையைப்<br>&nbsp;&nbsp;&nbsp;போதித்த நாதனைப் போர்வேல னைச்சென்று போற்றியுய்யச்<br>&nbsp;&nbsp;&nbsp;&nbsp;&nbsp;&nbsp;சோதித்த மெய்யன்பு பொய்யோ அழுது தொழுதுருகிச்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சாதித்த புத்திவந் தெங்கே யெனக்கிங்ஙன் சந்தித்ததே.<br><br><strong>......... சொற்பிரிவு .........</strong><br><br>பாதித் திருவுரு பச்சென்றவர்க்குத் தன்பாவனையைப்<br>&nbsp;&nbsp;&nbsp;போதித்த நாதனைப் போர்வேலனைச் சென்று போற்றி உய்யச்<br>&nbsp;&nbsp;&nbsp;&nbsp;&nbsp;&nbsp;சோதித்த மெய்யன்பு பொய்யோ? அழுது தொழுது உருகிச்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சாதித்த புத்தி வந்து எங்கே எனக்கு இங்ஙன் சந்தித்ததே?<br><br><strong>......... பதவுரை .........</strong><br><br>தமது திருமேனியின் இடப் பாகத்தில் உமாதேவியார் உள்ளதால் அந்தப்<br>பகுதி பச்சை நிறமாகக் காட்சியளிக்கும் சிவபெருமானுக்குப் பிரணவ<br>மந்திரத்தை உபதேசித்தவரும் வேலாயுதத்தை உடையவருமான<br>திருமுருகப்பெருமானை அவர் சந்நிதியை அடைந்து போற்றி வணங்கி<br>உய்வுபெறவேண்டி சோதிக்கப் பெற்ற அடியேனின் உண்மையான<br>அன்பு பொய்யாகுமோ? அழுது, தொழுது, உள்ளம் உருகி உறுதி செய்த<br>அறிவானது இவ்விடத்தில் அடியேனுக்கு எவ்வாறு வந்தது?<br>",
        "songtitle": "பாடல் 63 ... பாதித் திருவுரு"
    },
    {
        "songid": "ss064",
        "song": "<br>பாடல் 64 ... பட்டிக் கடாவில்</strong><br><br>பட்டிக் கடாவில் வருமந்த காவுனைப் பாரறிய<br>&nbsp;&nbsp;&nbsp;வெட்டிப் புறங்கண் டலாதுவிடேன் வெய்ய சூரனைப்போய்<br>&nbsp;&nbsp;&nbsp;&nbsp;&nbsp;&nbsp;முட்டிப் பொருதசெவ் வேற்பெரு மாள்திரு முன்புநின்றேன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கட்டிப் புறப்பட டாசத்தி வாளென்றன் கையதுவே.<br><br><strong>......... சொற்பிரிவு .........</strong><br><br>பட்டிக் கடாவில் வரும் அந்தகா உனைப் பார் அறிய<br>&nbsp;&nbsp;&nbsp;வெட்டிப் புறம்கண்டு அலாது விடேன் வெய்ய சூரனைப்போய்<br>&nbsp;&nbsp;&nbsp;&nbsp;&nbsp;&nbsp;முட்டிப் பொருத செவ் வேல் பெருமாள் திருமுன்பு நின்றேன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கட்டிப் புறப்படடா, சத்திவாள் என்றன் கையதுவே.<br><br><strong>......... பதவுரை .........</strong><br><br>திருட்டுத்தனமுடைய எருமைக் கடாவின் மீது வருகின்ற இயமனே! உலகம்<br>முழுதும் அறியும்படி உன்னைத் துண்டம் செய்து புறம்கொடுத்து ஓடுமாறு<br>செய்வதல்லாமல் விடமாட்டேன். வெப்பத்தையொத்த கொடியவனான<br>சூரபன்மனைத் தாக்கிப் போர் செய்த சிவந்த வேலாயுதத்தையுடைய<br>திருமுருகப்பெருமானது சந்நிதியில் நின்றேன். உன்னுடைய ஆயுதங்கள்<br>எல்லாவற்றையும் கட்டிக் கொண்டு நீ வெளிப்படடா. சக்தியாகிய வாள்<br>எனது கையில் உள்ளது!<br>",
        "songtitle": "பாடல் 64 ... பட்டிக் கடாவில்"
    },
    {
        "songid": "ss065",
        "song": "<br>பாடல் 65 ... வெட்டும் கடா</strong><br><br>வெட்டுங் கடாமிசைத் தோன்றும் வெங்கூற்றன் விடுங் கயிற்றாற்<br>&nbsp;&nbsp;&nbsp;கட்டும் பொழுது விடுவிக்க வேண்டுங் கராசலங்கள்<br>&nbsp;&nbsp;&nbsp;&nbsp;&nbsp;&nbsp;எட்டுங் குலகிரி யெட்டும்விட் டோடவெட் டாதவெளி<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மட்டும் புதைய விரிக்குங் கலாப மயூரத்தனே.<br><br><strong>......... சொற்பிரிவு .........</strong><br><br>வெட்டும் கடா மிசைத்தோன்றி வெம் கூற்றன் விடும் கயிற்றால்<br>&nbsp;&nbsp;&nbsp;கட்டும்பொழுது விடுவிக்கவேண்டும் கர அசலங்கள்<br>&nbsp;&nbsp;&nbsp;&nbsp;&nbsp;&nbsp;எட்டும் குலகிரி எட்டும் விட்டு ஓட எட்டாத வெளி<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;மட்டும் புதைய விரிக்கும் கலாப மயூரத்தனே!<br><br><strong>......... பதவுரை .........</strong><br><br>வெட்டுகின்ற எருமைக் கடாவின் மீது வருகின்ற வெம்மையாகிய இயமன்<br>வீசுகின்ற பாசக் கயிற்றினால் அடியேனைக் கட்டிப்பிடிக்கும்போது<br>தேவரீர் தோன்றி விடுவித்து காப்பாற்றியருளவேண்டும்.<br>கைகளையுடைய மலைபோன்ற திக்கு யானைகள் எட்டும் குலமலைகள்<br>எட்டும் தத்தம் இடம் விட்டு விலகும்படி கண்களுக்கு எட்டாத ஆகாய<br>வெளி வரைக்கும் மறையும்படி விரிக்கின்ற தோகையையுடைய மயிலை<br>வாகனமாக உடையவரே!<br>",
        "songtitle": "பாடல் 65 ... வெட்டும் கடா"
    },
    {
        "songid": "ss066",
        "song": "<br>பாடல் 66 ... நீர்க் குமிழிக்கு</strong><br><br>நீர்க் குமிழிக்கு நிகரென்பர் யாக்கைநில் லாதுசெல்வம்<br>&nbsp;&nbsp;&nbsp;பார்க்கு மிடத்தந்த மின்போலு மென்பர் பசித்துவந்தே<br>&nbsp;&nbsp;&nbsp;&nbsp;&nbsp;&nbsp;ஏற்கு மவர்க்கிட வென்னினெங் கேனு மெழுந்திருப்பார்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வேற் குமரற் கன்பிலாதவர் ஞான மிகவுநன்றே.<br><br><strong>......... சொற்பிரிவு .........</strong><br><br>நீர்க் குமிழிக்கு நிகர் என்பர் யாக்கை நில்லாது செல்வம்<br>&nbsp;&nbsp;&nbsp;பார்க்கும் இடத்து அந்த மின்போலும் என்பர் பசித்துவந்தே<br>&nbsp;&nbsp;&nbsp;&nbsp;&nbsp;&nbsp;ஏற்கும் அவர்க்கு இட என்னின் எங்கேனும் எழுந்திருப்பார்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வேல் குமரற்கு அன்பு இலாதவர் ஞானம் மிகவும் நன்றே!<br><br><strong>......... பதவுரை .........</strong><br><br>'இந்த உடலானது நீரின்மீது தோன்றி மறையும் குமிழிக்கு ஒப்பாகும்'<br>என்றும், 'பொருட்செல்வம் என்றென்றும் நிலைபெற்றிராது; ஆராய்ந்து<br>பார்க்கும்போது அப்பொருட்செல்வம் மின்னலைப்போன்றது' என்றும்<br>கூறுவார்கள் [அறிஞர்கள்]. மிகவும் பசியால் வாடி வந்து, 'அன்னமிடுங்கள்'<br>என்று யாசிப்பவர்களுக்கு 'ஏதாவது கொடுங்கள்' என்று சொன்னால்<br>எங்காவது போய்விடலாம் என்று எழுந்து போய்விடுவார்கள் [சிலர்].<br>வேலாயுதத்தையுடைய திருமுருகப்பெருமான்பால் பக்தி இல்லாத<br>அத்தகைய மனிதர்களது [போலி] 'ஞானம்' மிகவும் நன்றாக இருக்கின்றது!<br>",
        "songtitle": "பாடல் 66 ... நீர்க் குமிழிக்கு"
    },
    {
        "songid": "ss067",
        "song": "<br>பாடல் 67 ... பெறுதற்கு அரிய</strong><br><br>பெறுதற் கரிய பிறவியைப் பெற்றுநின் சிற்றடியைக்<br>&nbsp;&nbsp;&nbsp;குறுகிப் பணிந்து பெறக்கற் றிலேன்மத கும்பகம்பத்<br>&nbsp;&nbsp;&nbsp;&nbsp;&nbsp;&nbsp;தறுகட் சிறுகட் சங்க்ராம சயில சரசவல்லி<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இறுகத் தழுவுங் கடகா சலபன் னிருபுயனே.<br><br><strong>......... சொற்பிரிவு .........</strong><br><br>பெறுதற்கு அரிய பிறவியைப் பெற்றும் நின் சிறு அடியைக்<br>&nbsp;&nbsp;&nbsp;குறுகிப்பணிந்து பெறக் கற்றிலேன் மதம் கும்பம் கம்பத்<br>&nbsp;&nbsp;&nbsp;&nbsp;&nbsp;&nbsp;தறுகண் சிறுகண் சங்கிராம சயில சரசவல்லி<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இறுகத் தழுவும் கடக அசல பன்இரு புயனே.<br><br><strong>......... பதவுரை .........</strong><br><br>பெறுவதற்கு மிகவும் அருமையான இந்த மானிடப் பிறவியைப் பெற்றும்<br>தேவரீரது சிறிய திருவடிகளை அடைந்து தொழுது முக்தியைப்<br>பெறுவதற்கு கற்றேன் இல்லை. மதநீர் ஒழுகுவதும் கும்பஸ் தலத்தை<br>உடையதும் அசைந்துகொண்டே இருக்கும் தன்மையுடையதும்<br>அஞ்சாமையையும் சிறிய கண்களையும் உடையதுமான யானையை<br>வாகனமாகக் கொண்டு விளங்கும் போர்வீரரே, மலையில் பிறந்து<br>வளர்ந்தவரும் விளையாடல் புரிபவரும் கொடிபோன்றவருமாகிய<br>வள்ளியம்மையாரின் மார்பினை இறுகத் தழுவும், வீரக் கடகங்களை<br>அணிந்துள்ளனவும் மலைபோல் விளங்குவதுமாகிய பன்னிரண்டு<br>புயங்களை உடையவரே!<br>",
        "songtitle": "பாடல் 67 ... பெறுதற்கு அரிய"
    },
    {
        "songid": "ss068",
        "song": "<br>பாடல் 68 ... சாடும் சமர</strong><br><br>சாடுஞ் சமரத் தனிவேன் முருகன் சரணத்திலே<br>&nbsp;&nbsp;&nbsp;ஓடுங் கருத்தை யிருத்தவல் லார்க்குகம் போய்ச்சகம்போய்ப்<br>&nbsp;&nbsp;&nbsp;&nbsp;&nbsp;&nbsp;பாடுங் கவுரி பவுரிகொண்டாடப் பசுபதிநின்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;றாடும் பொழுது பரமா யிருக்குமதீதத்திலே.<br><br><strong>......... சொற்பிரிவு .........</strong><br><br>சாடும் சமரத் தனிவேல் முருகன் சரணத்திலே<br>&nbsp;&nbsp;&nbsp;ஓடும் கருத்தை இருத்தவல்லார்க்கு உகம் போய்ச் சகம்போய்<br>&nbsp;&nbsp;&nbsp;&nbsp;&nbsp;&nbsp;பாடும் கவுரி பவுரிகொண்டாடப் பசுபதி நின்று<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஆடும்பொழுது பரமாய் இருக்கும் அதீதத்திலே.<br><br><strong>......... பதவுரை .........</strong><br><br>[அறநெறிக்கு மாறுபட்டவர்களையும் தீய வினைகளையும்] போர்செய்து<br>அழிக்கவல்லதாகிய ஒப்பற்ற வேலாயுதத்தை உடைய<br>திருமுருகப்பெருமானின் திருவடிகளில், பல்வேறு வழிகளில் ஓடித்திரியும்<br>மனத்தை நிலைபெறச் செய்யும் ஆற்றல் உள்ளவரின் மனமானது,<br>அனைத்து யுகங்களும் எல்லா உலகமும் முடிவுக்கு வரும் தறுவாயிலும்,<br>பாடல்வல்ல உமாதேவியார் மெச்சிப் புகழ, பசுபதியாகிய சிவபெருமான்<br>[ஆடல்வல்லான் நடராஜராக] ஆனந்தத் தாண்டவத்தை நிகழ்த்தும்<br>இறுதிக் காலத்திலும்கூட அழியாமல் மேன்மைபெற்று விளங்கும்.<br>",
        "songtitle": "பாடல் 68 ... சாடும் சமர"
    },
    {
        "songid": "ss069",
        "song": "<br>பாடல் 69 ... தந்தைக்கு முன்னம்</strong><br><br>தந்தைக்கு முன்னந் தனிஞான வாளொன்று சாதித்தருள்<br>&nbsp;&nbsp;&nbsp;கந்தச் சுவாமி யெனைத்தேற் றியபின்னர்க் காலன் வெம்பி<br>&nbsp;&nbsp;&nbsp;&nbsp;&nbsp;&nbsp;வந்திப் பொழுதென்னை யென்செய்ய லாஞ்சத்தி வாளொன்றினாற்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சிந்தத் துணிப்பன் தணிப்பருங் கோபத்ரி சூலத்தையே.<br><br><strong>......... சொற்பிரிவு .........</strong><br><br>தந்தைக்கு முன்னம் தனி ஞானவாள் ஒன்று சாதித்து அருள்<br>&nbsp;&nbsp;&nbsp;கந்தச்சுவாமி எனைத் தேற்றிய பின்னர்க் காலன் வெம்பி<br>&nbsp;&nbsp;&nbsp;&nbsp;&nbsp;&nbsp;வந்து இப்பொழுது என்னை என்செய்யலாம் சக்திவாள் ஒன்றினால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சிந்தத் துணிப்பன் தணிப்பு அரும் கோப திரிசூலத்தையே.<br><br><strong>......... பதவுரை .........</strong><br><br>முன்னாளில் தந்தையாகிய சிவபெருமானுக்கு ஒப்பற்ற மெய்ஞ்ஞானமாகிய<br>வாளாயுதம் ஒன்றைக் கொடுத்து உபதேசித்து அருள் புரிந்த கந்தச்சுவாமிக்<br>கடவுள் அந்த உபதேசத்தால் அடியேனையும் தெளிவித்த பிறகு, இயமன்<br>சினங்கொண்டு இவ்வேளையில் என்னை என்ன செய்யமுடியும் என்று<br>எண்ணி வருவானாயின் [திருமுருகப்பெருமான் கொடுத்தருளிய]<br>சக்திவேல் ஒன்றைக் கொண்டே எளிதில் தணிக்க முடியாத<br>கோபத்தையுடைய இயமனது முத்தலைச் சூலம் சிதறும்படி அதனை<br>வெட்டி எறிவேன்.<br>",
        "songtitle": "பாடல் 69 ... தந்தைக்கு முன்னம்"
    },
    {
        "songid": "ss070",
        "song": "<br>பாடல் 70 ... விழிக்குத் துணை</strong><br><br>விழிக்குத் துணைதிரு மென்மலர்ப் பாதங்கள் மெய்ம்மைகுன்றா<br>&nbsp;&nbsp;&nbsp;மொழிக்குத் துணைமுரு காவெனு நாமங்கள் முன்புசெய்த<br>&nbsp;&nbsp;&nbsp;&nbsp;&nbsp;&nbsp;பழிக்குத் துணையவன் பன்னிரு தோளும் பயந்ததனி<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வழிக்குத் துணைவடி வேலுஞ்செங் கோடன் மயூரமுமே.<br><br><strong>......... சொற்பிரிவு .........</strong><br><br>விழிக்குத் துணை திரு மென்மலர்ப் பாதங்கள், மெய்ம்மை குன்றா<br>&nbsp;&nbsp;&nbsp;மொழிக்குத் துணை முருகா எனும் நாமங்கள், முன்புசெய்த<br>&nbsp;&nbsp;&nbsp;&nbsp;&nbsp;&nbsp;பழிக்குத் துணை அவன் பன்னிரு தோளும், பயந்த தனி<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வழிக்குத் துணை வடிவேலும் செங்கோடன் மயூரமுமே.<br><br><strong>......... பதவுரை .........</strong><br><br>நமது கண்களுக்குத் துணையாவது திருமுருகப்பெருமானது<br>புனிதமானவையும் மென்மையானவையுமான செந்தாமரை மலர்<br>போன்ற திருவடிகளேயாகும். உண்மையில் ஒருசிறிதும் குறையாத<br>சொல்லுக்குத் துணையாவது 'முருகா' என்று கூறும் அப்பரமபதியின்<br>திருநாமங்களேயாகும். முன்பு செய்த பழியைத் தருகின்ற<br>பாவத்தை அகற்றுவதற்குத் துணையாவது திருமுருகப்பெருமானின்<br>பன்னிரண்டு புயங்களுமேயாகும். அஞ்சுந்தன்மையுடைய<br>தனிமையான வழிக்குத் துணையாவது திருச்செங்கோட்டில்<br>எழுந்தருளியுள்ள கந்தப்பெருமானுடைய கூர்மையான<br>வேலாயுதமும் மயிலுமேயாகும்.<br>",
        "songtitle": "பாடல் 70 ... விழிக்குத் துணை"
    },
    {
        "songid": "ss071",
        "song": "<br>பாடல் 71 ... துருத்தி எனும்படி</strong><br><br>துருத்தி யெனும்படி கும்பித்து வாயுவைச் சுற்றிமுறித்<br>&nbsp;&nbsp;&nbsp;தருத்தி யுடம்பை யொருக்கிலென் னாஞ்சிவ யோகமென்னுங்<br>&nbsp;&nbsp;&nbsp;&nbsp;&nbsp;&nbsp;குருத்தை யறிந்து முகமா றுடைக்குரு நாதன் சொன்ன<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கருத்தை மனத்தி லிருத்துங்கண் டீர்முத்தி கைகண்டதே.<br><br><strong>......... சொற்பிரிவு .........</strong><br><br>துருத்தி எனும்படி கும்பித்து வாயுவைச் சுற்றி முறித்து<br>&nbsp;&nbsp;&nbsp;அருத்தி உடம்பை ஒறுக்கில் என்னாம் சிவலோகம் என்னும்<br>&nbsp;&nbsp;&nbsp;&nbsp;&nbsp;&nbsp;குருத்தை அறிந்து முகம் ஆறு உடை குருநாதன் சொன்ன<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கருத்தை மனத்தில் இருத்தும் கண்டீர் முக்தி கைகண்டதே.<br><br><strong>......... பதவுரை .........</strong><br><br>[தோலால் செய்யப்பட்ட] துருத்தி என்று சொல்லும்படி கும்பகம் செய்து<br>பிராண வாயுவைச் சுழற்றி முறியச் செய்து அவ்வாயுவையே உணவாக<br>உண்பித்து இந்த உடலைத் துன்புறுத்துவதனால் விளையும் பயன் யாது?<br>'சிவயோகம்' என்னும் முளையைத் தெரிந்து ஆறு திருமுகங்களுடைய<br>சற்குருநாதராகிய திருமுருகப்பெருமான் உபதேசித்து அருளிய<br>திருக்கருத்தை உங்கள் மனத்தில் நிலைபெறச் செய்வீர்களானால்<br>முக்தியாலாகிய பேரின்பம் உங்கள் கைக்கு எட்டியதாகும்.<br>",
        "songtitle": "பாடல் 71 ... துருத்தி எனும்படி"
    },
    {
        "songid": "ss072",
        "song": "<br>பாடல் 72 ... சேந்தனைக் கந்தனை</strong><br><br>சேந்தனைக் கந்தனைச் செங்கோட்டு வெற்பனைச் செஞ்சுடர்வேல்<br>&nbsp;&nbsp;&nbsp;வேந்தனைச் செந்தமிழ் நூல்விரித் தோனை விளங்குவள்ளி<br>&nbsp;&nbsp;&nbsp;&nbsp;&nbsp;&nbsp;காந்தனைக் கந்தக் கடம்பனைக் கார்மயில் வாகனனைச்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சாந்துணைப் போது மறவா தவர்க்கொரு தாழ்வில்லையே.<br><br><strong>......... சொற்பிரிவு .........</strong><br><br>சேந்தனைக் கந்தனைச் செங்கோட்டு வெற்பனைச் செஞ்சுடர்வேல்<br>&nbsp;&nbsp;&nbsp;வேந்தனைச் செந்தமிழ் நூல் விரித்தோனை விளங்கு வள்ளி<br>&nbsp;&nbsp;&nbsp;&nbsp;&nbsp;&nbsp;காந்தனைக் கந்தக் கடம்பனைக் கார் மயில்வாகனனைச்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சாம்துணைப்போதும் மறவாதவர்க்கு ஒரு தாழ்வில்லையே.<br><br><strong>......... பதவுரை .........</strong><br><br>சிவந்த திருமேனியையுடைய சேந்தனை, கந்தப்பெருமானை,<br>திருச்செங்கோட்டு மலையில் எழுந்தருளியிருப்பவரை, சிவந்த<br>வேலுக்குத் தலைவரை, செந்தமிழ் நூல்கள் பரவும்படி செய்பவரை,<br>விளங்குகின்ற வள்ளியம்மையின் கணவரை, பரிமளம் மிகுந்த<br>கடப்ப மலரால் ஆகிய மாலையை அணிந்தவரை, மழையைப்<br>பொழியும் மேகத்தைக் கண்டு மகிழ்கின்ற மயிலை வாகனமாக<br>உடையவரை, உயிர் பிரியும்வரை மறவாதவர்களுக்கு எந்த ஒரு<br>குறையும் உண்டாகாது.<br>",
        "songtitle": "பாடல் 72 ... சேந்தனைக் கந்தனை"
    },
    {
        "songid": "ss073",
        "song": "<br>பாடல் 73 ... போக்கும் வரவும்</strong><br><br>போக்கும் வரவு மிரவும் பகலும் புறம்புமுள்ளும்<br>&nbsp;&nbsp;&nbsp;வாக்கும் வடிவு முடிவுமில் லாதொன்று வந்துவந்து<br>&nbsp;&nbsp;&nbsp;&nbsp;&nbsp;&nbsp;தாக்கு மநோலயந் தானே தருமெனைத் தன்வசத்தே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஆக்கு மறுமுக வாசொல் லொணாதிந்த ஆனந்தமே.<br><br><strong>......... சொற்பிரிவு .........</strong><br><br>போக்கும் வரவும் இரவும் பகலும் புறம்பும் உள்ளும்<br>&nbsp;&nbsp;&nbsp;வாக்கும் வடிவும் முடிவும் இல்லாதது ஒன்று வந்துவந்து<br>&nbsp;&nbsp;&nbsp;&nbsp;&nbsp;&nbsp;தாக்கும் மனோலயம்தானே தரும் எனைத் தன் வசத்தே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஆக்கும் அறுமுகவா சொல்ல ஒணாது இந்த ஆனந்தமே.<br><br><strong>......... பதவுரை .........</strong><br><br>போதலும், வருதலும், இரவும், பகலும், வெளியும், உள்ளிடமும், வாக்கும்,<br>உருவமும், இறுதியும், ஒன்றும் இல்லாததாகிய ஒரு பரம்பொருள்<br>அடியேனிடம் மீண்டும் மீண்டும் வந்து சார்ந்து நின்று, தானாகவே<br>அடியேனுக்கு மன ஒடுக்கத்தைத் தந்தருளி அடியேனைத்<br>தன்வயப்படுத்திக் கொள்கின்றபோது உண்டாகின்ற இணையற்ற<br>பேரின்பம் இத்தகையது என்று கூறுவதற்கு இயலாது, ஆறு<br>திருமுகங்களையுடைய திருமுருகப்பெருமானே!<br>",
        "songtitle": "பாடல் 73 ... போக்கும் வரவும்"
    },
    {
        "songid": "ss074",
        "song": "<br>பாடல் 74 ... அராப்புனை</strong><br><br>அராப்புனை வேணியன் சேயருள் வேண்டு மவிழ்ந்த அன்பாற்<br>&nbsp;&nbsp;&nbsp;குராப்புனை தண்டையந் தாள்தொழல் வேண்டுங்கொடிய ஐவர்<br>&nbsp;&nbsp;&nbsp;&nbsp;&nbsp;&nbsp;பராக்கறல் வேண்டும் மனமும் பதைப்பறல் வேண்டு மேன்றால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இராப்பக லற்ற இடத்தே யிருக்கை யெளிதல்லவே.<br><br><strong>......... சொற்பிரிவு .........</strong><br><br>அராப்புனை வேணியன் சேய்அருள்வேண்டும் அவிழ்ந்த அன்பால்<br>&nbsp;&nbsp;&nbsp;குராப்புனை தண்டை அம்தாள் தொழல்வேண்டும் கொடிய ஐவர்<br>&nbsp;&nbsp;&nbsp;&nbsp;&nbsp;&nbsp;பராக்கறல் வேண்டும் மனமும் பதைப்புஅறல் வேண்டும் என்றால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;இராப் பகலற்ற இடத்தே இருக்கை எளிதல்லவே.<br><br><strong>......... பதவுரை .........</strong><br><br>பாம்பையணிந்த முடியையுடைய சிவபெருமானுடைய திருமைந்தராகிய<br>திருமுருகப்பெருமானின் திருவருள் வேண்டும். மலர்ந்து நெகிழ்ந்த<br>அன்பினால் குரா மலர் மாலையையும் தண்டையையும் அணிந்துள்ள<br>அழகிய திருவடிகளை வணங்க வேண்டும். கொடிய ஐம்புலன்களின்<br>வேடிக்கை ஒழிய வேண்டும். மனமும் துடிப்பு நீங்குதல் வேண்டும்.<br>இவற்றை அடையப் பெறாவிடின் இரவு பகல் இல்லாத இடத்தில் [சும்மா]<br>இருத்தல் எளிதாகாதே.<br>",
        "songtitle": "பாடல் 74 ... அராப்புனை"
    },
    {
        "songid": "ss075",
        "song": "<br>பாடல் 75 ... படிக்கின்றிலை</strong><br><br>படிக்கின் றிலைபழ நித்திரு நாமம் படிப்பவர்தாள்<br>&nbsp;&nbsp;&nbsp;முடிக்கின் றிலைமுரு காவென் கிலைமுசி யாமலிட்டு<br>&nbsp;&nbsp;&nbsp;&nbsp;&nbsp;&nbsp;மிடிக்கின் றிலைபர மாநந்த மேற்கொள விம்மிவிம்மி<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நடிக்கின் றிலைநெஞ்ச மேதஞ்ச மேது நமக்கினியே.<br><br><strong>......... சொற்பிரிவு .........</strong><br><br>படிக்கின்றிலை பழநித் திருநாமம், படிப்பார் தாள்<br>&nbsp;&nbsp;&nbsp;முடிக்கின்றிலை, முருகா என்கிலை, முசியாமல் இட்டு<br>&nbsp;&nbsp;&nbsp;&nbsp;&nbsp;&nbsp;மிடிக்கின்றிலை, பரமானந்தம் மேற்கொள விம்மிவிம்மி<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நடிக்கின்றிலை, நெஞ்சமே தஞ்சம் ஏது நமக்கு இனியே?<br><br><strong>......... பதவுரை .........</strong><br><br>ஓ, நெஞ்சமே, பழநியில் எழுந்தருளியுள்ள திருமுருகப்பெருமானின்<br>திருநாமங்களை ஓதுகின்றாயில்லை. பழநி ஆண்டவரது<br>திருநாமங்களை ஓதுகின்ற அடியார்களின் திருவடிகளைத் தலையில்<br>சூடிக் கொள்கின்றாயில்லை. [பரம்பொருளாகிய திருமுருகப்பெருமானை]<br>'முருகா' என்று அழைக்கின்றாயில்லை. யாசிப்பவர்கள் பசியால்<br>மெலிவடையாமல் இருக்கும் பொருட்டு அவர்களுக்குப் உணவு வழங்கி<br>அதனால் நீ வறியவனாகிவிடவில்லை. பேரின்பம் மிகுதியாக<br>வரும்பொருட்டு விம்மி விம்மி அழுது ஆடுகின்றாயில்லை. இனி நமக்கு<br>அடைக்கலம் தரும் பற்றுக்கோடு எங்கு உள்ளது?<br>",
        "songtitle": "பாடல் 75 ... படிக்கின்றிலை"
    },
    {
        "songid": "ss076",
        "song": "<br>பாடல் 76 ... கோடாத வேதனுக்கு</strong><br><br>கோடாத வேதனுக் கியான்செய்த குற்றமென் குன்றெறிந்த<br>&nbsp;&nbsp;&nbsp;தாடாள னேதென் தணிகைக் குமரநின் றண்டையந்தாள்<br>&nbsp;&nbsp;&nbsp;&nbsp;&nbsp;&nbsp;சூடாத சென்னியு நாடாத கண்ணுந் தொழாதகையும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாடாத நாவு மெனக்கே தெரிந்து படைத்தனனே.<br><br><strong>......... சொற்பிரிவு .........</strong><br><br>கோடாத வேதனுக்கு யான் செய்த குற்றம் என்? குன்று எறிந்த<br>&nbsp;&nbsp;&nbsp;தாள் ஆளனே தென் தணிகைக் குமர நின் தண்டை அம் தாள்<br>&nbsp;&nbsp;&nbsp;&nbsp;&nbsp;&nbsp;சூடாத சென்னியும் நாடாத கண்ணும் தொழாத கையும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாடாத நாவும் எனக்கே தெரிந்து படைத்தனனே.<br><br><strong>......... பதவுரை .........</strong><br><br>கோணலின்றி [ஆக்கல் தொழில்புரியும்] பிரம்ம தேவனுக்கு அடியேன்<br>செய்த குற்றம் யாது? கிரௌஞ்ச மலை பிளவுபடுமாறு வேலாயுதத்தை<br>ஏவிய மிகுதியான முயற்சி உள்ளவரே, தெற்குத் திசையில் உள்ள<br>திருத்தணிகை என்னும் திருத்தலத்தில் எழுந்தருளியுள்ள குமரக் கடவுளே!<br>தேவரீருடைய தண்டையணிந்த அழகிய திருவடிகளை அணிகலனாகச்<br>சூடிக் கொள்ளாத தலையும், தேவரீரின் திருவடிகளைக் கண்டு மகிழாத<br>கண்களும், தேவரீரின் திருவடிகளைக் கை கூப்பி வணங்காத கைகளும்<br>தேவரீரின் திருவடிகளின் புகழைத் துதித்துப் பாடாத நாவும்<br>அடியேனுக்கென்றே [பிரம்மதேவன்] தெரிந்து படைத்தனனே!<br>",
        "songtitle": "பாடல் 76 ... கோடாத வேதனுக்கு"
    },
    {
        "songid": "ss077",
        "song": "<br>பாடல் 77. ... சேல் வாங்கு</strong><br><br>சேல்வாங்கு கண்ணியர் வண்ணப் பயோதரஞ் சேரஎண்ணி<br>&nbsp;&nbsp;&nbsp;மால்வாங்கி யேங்கி மயங்காமல் வெள்ளி மலையெனவே<br>&nbsp;&nbsp;&nbsp;&nbsp;&nbsp;&nbsp;கால்வாங்கி நிற்குங் களிற்றான் கிழத்தி கழுத்திற்கட்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நூல்வாங்கி டாதன்று வேல்வாங்கி பூங்கழல் நோக்கு நெஞ்சே.<br><br><strong>......... சொற்பிரிவு .........</strong><br><br>சேல் வாங்கு கண்ணியர் வண்ணப் பயோதரம் சேர எண்ணி<br>&nbsp;&nbsp;&nbsp;மால் வாங்கி ஏங்கி மயங்காமல் வெள்ளிமலை எனவே<br>&nbsp;&nbsp;&nbsp;&nbsp;&nbsp;&nbsp;கால்வாங்கி நிற்கும் களிற்றான் கிழத்தி கழுத்தில் கட்டு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நூல்வாங்கிடாது அன்று வேல்வாங்கி பூங்கழல் நோக்கு நெஞ்சே.<br><br><strong>......... பதவுரை .........</strong><br><br>ஓ, நெஞ்சமே, 'சேல்' என்னும் மீனின் உருவை வெல்லுகின்ற<br>கண்களையுடைய பெண்களின் அழகிய தனங்களைத் தழுவுவதற்கு<br>உள்ளத்தில் கருதி ஆசை கொண்டு ஏக்கமுற்று மயக்கத்தை அடையாமல்,<br>வெள்ளி மலைபோல் காலை நீட்டிநிற்கும் ஐராவதம் என்னும்<br>வெள்ளை யானையை உடைய இந்திரனது மனைவியாகிய<br>இந்திராணியின் கழுத்தில் அணிந்துள்ள மங்கலநாணை [இந்திரனின்<br>பகைவர்களாகிய அசுரர்கள்] அந்நாளில் அறுத்துவிடாது அவர்கள் மீது<br>வேலாயுதத்தை விடுத்து அருளிய திருமுருகப்பெருமானின்<br>மலர் போன்ற திருவடிகளைக் கண்டு மகிழ்வாயாக!<br>",
        "songtitle": "பாடல் 77. ... சேல் வாங்கு"
    },
    {
        "songid": "ss078",
        "song": "<br>பாடல் 78. ... கூர்கொண்ட வேலனை</strong><br><br>கூர்கொண்ட வேலனைப் போற்றாம லேற்றங்கொண் டாடுவிர்காள்<br>&nbsp;&nbsp;&nbsp;போர்கொண்ட கால னுமைக்கொண்டு போமன்று பூண்பனவுந்<br>&nbsp;&nbsp;&nbsp;&nbsp;&nbsp;&nbsp;தார்கொண்ட மாதரு மாளிகை யும்பணச் சாளிைகையும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஆர்கொண்டு போவரை யோகெடு வீர்நும் மறிவின்மையே.<br><br><strong>......... சொற்பிரிவு .........</strong><br><br>கூர்கொண்ட வேலனைப் போற்றாமல் ஏற்றம் கொண்டாடுவிர்காள்!<br>&nbsp;&nbsp;&nbsp;போர்கொண்ட காலன் உமைக் கொண்டுபோம் அன்று பூண்பனவும்<br>&nbsp;&nbsp;&nbsp;&nbsp;&nbsp;&nbsp;தார்கொண்ட மாதரும் மாளிகையும் பணச் சாளிகையும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஆர்கொண்டுபோவர் ஐயோ கெடுவீர் நும்அறிவுஇன்மையே.<br><br><strong>......... பதவுரை .........</strong><br><br>கூர்மையான வேலாயுதத்தை உடைய திருமுருகப்பெருமானைப்<br>போற்றாமல் [உங்கள் மனை மாட்சி, நிதி, அணிகலன் ஆகியவற்றின்<br>மிகுதியைப் பற்றிப்] பெருமை பாராட்டிக் கொண்டாடும் மனிதர்களே!<br>போர்த் தொழிலையே மேற்கொண்டுள்ள இயமனுடைய மந்திரியாகிய<br>காலன் என்பவன் உங்களைக் கொண்டுபோகின்ற அந்த நாளில்<br>நீங்கள் அணிந்து கொள்கின்ற ஆபரணங்களையும், பூமாலையை<br>அணிந்துள்ள பெண்களையும், மாளிகை போன்ற வீட்டையும் பணப்<br>பையையும் யார் எடுத்துக்கொண்டு போவார்கள்? ஐயோ, உங்களின்<br>மூடத்தனத்தாலேயே நீங்கள் வீணே கெட்டுப் போகின்றீர்களே!<br>",
        "songtitle": "பாடல் 78. ... கூர்கொண்ட வேலனை"
    },
    {
        "songid": "ss079",
        "song": "<br>பாடல் 79. ... பந்தாடு மங்கையர்</strong><br><br>பந்தாடு மங்கையர் செங்கயற் பார்வையிற் பட்டுழலுஞ்<br>&nbsp;&nbsp;&nbsp;சிந்தா குலந்தனைத் தீர்த்தருள் வாய்செய்ய வேல்முருகா<br>&nbsp;&nbsp;&nbsp;&nbsp;&nbsp;&nbsp;கொந்தார் கடம்பு புடைசூழ் திருத்தணிக் குன்றினிற்குங்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கந்தா இளங்கும ராஅம ராவதி காவலனே.<br><br><strong>......... சொற்பிரிவு .........</strong><br><br>பந்தாடு மங்கையர் செம்கயல் பார்வையில் பட்டு உழலும்<br>&nbsp;&nbsp;&nbsp;சிந்த ஆகுலம்தனைத் தீர்த்து அருள்வாய் செய்யவேல் முருகா!<br>&nbsp;&nbsp;&nbsp;&nbsp;&nbsp;&nbsp;கொந்தார் கடம்பு புடைசூழ் திருத்தணிக் குன்றினில் நிற்கும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கந்தா இளம்குமரா அமராவதி காவலனே.<br><br><strong>......... பதவுரை .........</strong><br><br>பந்து விளையாடும் பெண்களின் சிவந்த கயல்மீன் போன்ற கண் நோக்கில்<br>அடியேன் அகப்பட்டு உழல்கின்ற மனோ வியாகூலத்தைப் போக்கி<br>அருள்புரிவீராக, செம்மையான வேலாயுதத்தைத் தாங்கிய திருமுருகப்<br>பெருமானே! பூங்கொத்துக்கள் நிறைந்த கடப்பமரங்கள் சூழ்ந்திருக்கின்ற<br>திருத்தணிகை மலைமீது நிலைபெற்றிருக்கும் கந்தக்கடவுளே, என்றும்<br>அகலாத இளம்பருவத்தினை உடைய குமரக்கடவுளே, [வானுலகத்தின்<br>தலைநகராகிய] அமராவதியைக் காத்தருள்பவரே!<br>",
        "songtitle": "பாடல் 79. ... பந்தாடு மங்கையர்"
    },
    {
        "songid": "ss080",
        "song": "<br>பாடல் 80 ... மாகத்தை முட்டி</strong><br><br>மாகத்தை முட்டி வருநெடுங் கூற்றவன்வந் தாலென்முன்னே<br>&nbsp;&nbsp;&nbsp;தோகைப் புரவியிற் றோன்றிநிற் பாய்சுத்த நித்தமுத்தித்<br>&nbsp;&nbsp;&nbsp;&nbsp;&nbsp;&nbsp;த்யாகப் பொருப்பைத் த்ரிபுராந் தகனைத் த்ரியம்பகனைப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாகத்தில் வைக்கும் பரமகல் யாணிதன் பாலகனே.<br><br><strong>......... சொற்பிரிவு .........</strong><br><br>மாகத்தை முட்டிவரும் நெடும்கூற்றன் வந்தால் என் முன்னே<br>&nbsp;&nbsp;&nbsp;தோகைப் புரவியில் தோன்றி நிற்பாய் சுத்த நித்தமுத்தித்<br>&nbsp;&nbsp;&nbsp;&nbsp;&nbsp;&nbsp;தியாகப் பொருப்பைத் திரிபுர அந்தகனை திரியம்பகனைப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாகத்தில் வைக்கும் பரம கல்யாணி தன் பாலகனே.<br><br><strong>......... பதவுரை .........</strong><br><br>ஆகாயத்தை முட்டி வருகின்ற நெடிய இயமன் [அடியேனின்<br>இறுதிக் காலத்தில்] வருவான் ஆயின், அடியேனுக்கு முன்பாக<br>குதிரையையொத்த தோகையையுடைய மயிலின்மீது தேவரீர்<br>ஏறி வந்து அடியேனுக்கு முன்பாக நின்று திருவருள்புரிவீர்.<br>தூய்மையானதும் என்றும் அழியாததுமான முக்தியை வழங்கும்<br>கொடைத் தன்மையுடைய மலையைப்போன்றவரும் முப்புரத்தை<br>எரித்தவரும் மூன்று கண்களை உடையவருமான சிவபெருமானை<br>தம் வலப்பக்கத்தில் வைத்திருக்கும் மேலான கல்யாண<br>குணங்களுடைய உமாதேவியாரின் திருமைந்தரே!<br>",
        "songtitle": "பாடல் 80 ... மாகத்தை முட்டி"
    },
    {
        "songid": "ss081",
        "song": "<br>பாடல் 81 ... தாரா கணம்</strong><br><br>தாரா கணமெனுந் தாய்மார் அறுவர் தருமுலைப்பால்<br>&nbsp;&nbsp;&nbsp;ஆரா துமைமுலைப் பாலுண்ட பால னரையிற்கட்டுஞ்<br>&nbsp;&nbsp;&nbsp;&nbsp;&nbsp;&nbsp;சீராவுங் கையிற் சிறுவாளும் வேலுமென் சிந்தையவே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வாரா தகலந்த காவந்த போதுயிர் வாங்குவனே.<br><br><strong>......... சொற்பிரிவு .........</strong><br><br>தாரா கணம் எனும் தாய்மார் அறுவர் தரும் முலைப்பால்<br>&nbsp;&nbsp;&nbsp;ஆராது உமைமுலைப்பால் உண்ட பாலன் அரையில் கட்டும்<br>&nbsp;&nbsp;&nbsp;&nbsp;&nbsp;&nbsp;சீராவும் கையில் சிறுவாளும் வேலும் என் சிந்தையவே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வாராது அகல், அந்தகா, வந்தபோது உயிர்வாங்குவனே!<br><br><strong>......... பதவுரை .........</strong><br><br>நட்சத்திரக் கூட்டம் என்கின்ற [செவிலித்] தாய்கள் ஆறு பேரும் தந்த<br>முலைப் பாலையுண்டது போதாமல் உமாதேவியாரின் திருமுலைப்<br>பாலையும் உண்டருளிய பாலகனாகிய திருமுருகப்பெருமானின்<br>திருவரையில் கட்டிக் கொள்ளும் உடைவாளும், திருக்கரத்தில்<br>ஏந்தியுள்ள சிறுவாளும் வேலாயுதமும் அடியேனின் சிந்தையில்<br>குடி கொண்டிருக்கின்றன; ஆதலால், இயமனே, என்னிடம் வாராது<br>நீங்கிப் போவாயாக; மீறி வந்தால் உன் உயிரை வாங்கிவிடுவேன்!<br>",
        "songtitle": "பாடல் 81 ... தாரா கணம்"
    },
    {
        "songid": "ss082",
        "song": "<br>பாடல் 82 ... தகட்டில் சிவந்த</strong><br><br>தகட்டிற் சிவந்த கடம்பையு நெஞ்சையுந் தாளிணைக்கே<br>&nbsp;&nbsp;&nbsp;புகட்டிப் பணியப் பணித்தரு ளாய் புண்ட ரீகனண்ட<br>&nbsp;&nbsp;&nbsp;&nbsp;&nbsp;&nbsp;முகட்டைப் பிளந்து வளர்ந்திந்த்ர லோகத்தை முட்ட வெட்டிப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பகட்டிற் பொருதிட்ட நிட்டூர சூர பயங்கரனே.<br><br><strong>......... சொற்பிரிவு .........</strong><br><br>தகட்டில் சிவந்த கடம்பையும் நெஞ்சையும் தாள் இணைக்கே<br>&nbsp;&nbsp;&nbsp;புகட்டிப் பணியப் பணித்து அருளாய் புண்டரீகன் அண்ட<br>&nbsp;&nbsp;&nbsp;&nbsp;&nbsp;&nbsp;முகட்டைப் பிளந்து வளர்ந்து இந்திரலோகத்தை முட்டவெட்டிப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பகட்டில் பொருதிட்ட நிட்டூர சூரபயங்கரனே.<br><br><strong>......... பதவுரை .........</strong><br><br>இலைகளோடுகூடிய சிவந்த நிறமுள்ள கடப்ப மலர்களாலான<br>மாலையையும் அடியேனின் மனத்தையும் தேவரீருடைய இரு<br>திருவடிகளிலேயே சேர்த்து வைத்து வணங்குமாறு அடியேனுக்குக்<br>கட்டளையிட்டு அருள்வீராக! தாமரை மலர் மீது வீற்றிருக்கும்<br>பிரம்மதேவனது உலகத்தின் வாயிலைப் பிளந்து அதுவரை ஓங்கி<br>நின்ற அமராவதியாகிய இந்திரலோகத்தை முட்டும்படி எட்டிச்சென்று<br>ஆண் யானைபோல் போர்புரிந்த கொடூரமான குணமுடைய<br>சூரபன்மனுக்கு பயங்கரமானவரே!<br>",
        "songtitle": "பாடல் 82 ... தகட்டில் சிவந்த"
    },
    {
        "songid": "ss083",
        "song": "<br>பாடல் 83 ... தேங்கிய அண்டத்து</strong><br><br>தேங்கிய அண்டத் திமையோர் சிறைவிடச் சிற்றடிக்கே<br>&nbsp;&nbsp;&nbsp;பூங்கழல் கட்டும் பெருமாள் கலாபப் புரவிமிசை<br>&nbsp;&nbsp;&nbsp;&nbsp;&nbsp;&nbsp;தாங்கி நடப்ப முறிந்தது சூரன் தளந்தனிவேல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வாங்கிய னுப்பிடக் குன்றங்க ளெட்டும் வழிவிட்டவே.<br><br><strong>......... சொற்பிரிவு .........</strong><br><br>தேங்கிய அண்டத்து இமையோர் சிறைவிடச் சிற்றடிக்கே<br>&nbsp;&nbsp;&nbsp;பூங்கழல் கட்டும் பெருமாள் கலாபப் புரவிமிசை<br>&nbsp;&nbsp;&nbsp;&nbsp;&nbsp;&nbsp;தாங்கி நடப்ப முறிந்தது சூரன் தளம் தனிவேல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வாங்கி அனுப்பிடக் குன்றங்கள் எட்டும் வழிவிட்டவே.<br><br><strong>......... பதவுரை .........</strong><br><br>தேவர்களைச் சிறையிலிருந்து விடுவிக்கும் பொருட்டு, தனது சிறிய<br>திருவடிகளுக்கே அழகான வீரக் கழலை அணிந்து கொண்ட<br>திருமுருகப்பெருமான், குதிரையையொத்த தோகையையுடைய<br>மயிலின்மீது ஏறி நடந்ததும் சூரபன்மனின் சேனை முறிபட்டது;<br>ஒப்பற்ற வேலாயுதத்தை எடுத்து ஏவிய உடனே குலமலைகள்<br>எட்டும் விலகி வழிவிட்டன.<br>",
        "songtitle": "பாடல் 83 ... தேங்கிய அண்டத்து"
    },
    {
        "songid": "ss084",
        "song": "<br>பாடல் 84 ... மைவரும் கண்டத்தர்</strong><br><br>மைவருங் கண்டத்தர் மைந்தகந் தாவென்று வாழ்த்துமிந்தக்<br>&nbsp;&nbsp;&nbsp;கைவருந் தொண்டன்றி மற்றறி யேன்கற்ற கல்வியும் போய்ப்<br>&nbsp;&nbsp;&nbsp;&nbsp;&nbsp;&nbsp;பைவருங் கேளும் பதியுங் கதறப் பழகிநிற்கும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஐவருங் கைவிட்டு மெய்விடும் போதுன் னடைக்கலமே.<br><br><strong>......... சொற்பிரிவு .........</strong><br><br>மைவரும் கண்டத்தர் மைந்த 'கந்தா' என்று வாழ்த்தும் இந்தக்<br>&nbsp;&nbsp;&nbsp;கைவரும் தொண்டு அன்றி மற்று அறியேன் கற்ற கல்வியும் போய்ப்<br>&nbsp;&nbsp;&nbsp;&nbsp;&nbsp;&nbsp;பை வரும் கேளும் பதியும் கதறப் பழகி நிற்கும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஐவரும் கைவிட்டு மெய்விடும்போது உன் அடைக்கலமே.<br><br><strong>......... பதவுரை .........</strong><br><br>ஆலகால விடத்தை உண்டதனால் கரிய நீல நிறமாகிய கழுத்தை உடைய<br>சிவபெருமானது திருமைந்தராகிய 'கந்தப்பெருமானே!' என்று துதித்து<br>வாழ்த்துகின்ற இந்தப் பழக்கத்திற்கு வந்த தொண்டினை அல்லாமல் வேறு<br>ஒன்றையும் அறிந்தேனில்லை. [அடியேன்] கற்ற கல்வியும் நீங்கி,<br>துன்பமுறும் சுற்றத்தினரும் ஊராரும் ஓலமிட்டு அழ, அடியேன் நன்றாகப்<br>பழகியுள்ள ஐம்பொறிகளும் என்னைக் கைவிட்டுச் செல்ல, அடியேன்<br>உயிரும் உடலை விட்டுப் போகும் காலத்து தேவரீரின் அடைக்கலமே<br>ஆவேன்.<br>",
        "songtitle": "பாடல் 84 ... மைவரும் கண்டத்தர்"
    },
    {
        "songid": "ss085",
        "song": "<br>பாடல் 85 ... காட்டில் குறத்தி</strong><br><br>காட்டிற் குறத்தி பிரான்பதத் தேகருத் தைப்புகட்டின்<br>&nbsp;&nbsp;&nbsp;வீட்டிற் புகுதன் மிகவெளிதே விழிநாசிவைத்து<br>&nbsp;&nbsp;&nbsp;&nbsp;&nbsp;&nbsp;மூட்டிக் கபாலமூ லாதார நேரண்ட மூச்சையுள்ளே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஓட்டிப் பிடித்தெங்கு மோடாமற் சாதிக்கும் யோகிகளே.<br><br><strong>......... சொற்பிரிவு .........</strong><br><br>காட்டில் குறத்தி பிரான் பதத்தே கருத்தைப் புகட்டின்<br>&nbsp;&nbsp;&nbsp;வீட்டில் புகுதன் மிக எளிதே விழி நாசிவைத்து<br>&nbsp;&nbsp;&nbsp;&nbsp;&nbsp;&nbsp;மூட்டிக் கபால மூலாதார நேர் அண்ட மூச்சை உள்ளே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ஓட்டிப்பிடித்து எங்கும் ஒடாமற் சாதிக்கும் யோகிகளே.<br><br><strong>......... பதவுரை .........</strong><br><br>காட்டில் வாழும் குறவர் மடந்தையாகிய வள்ளியம்மையாரின் தலைவராகிய<br>திருமுருகப்பெருமானின் திருவடிகளின் மீது உள்ளத்தைச் செலுத்தினால்<br>முக்தி உலகிற்கு செல்லுதல் மிகவும் எளிதான செயலாகும், [அவ்வாறு<br>செய்யாமல்] கண் பார்வையை மூக்கின் நுனியில் வைத்து, கபாலத்திற்கும்<br>மூலாதாரத்திற்கும் நேரே பொருந்துமாறு சுவாசத்தை இழுத்து<br>அப்பிராணவாயு வேறு எங்கும் போய் விடாமல் பிடித்துவைக்கும்<br>சாதனையைப் புரியும் யோகிகளே!<br>",
        "songtitle": "பாடல் 85 ... காட்டில் குறத்தி"
    },
    {
        "songid": "ss086",
        "song": "<br>பாடல் 86 ... வேலாயுதன் சங்கு</strong><br><br>வேலா யுதன்சங்கு சக்ராயு தன்விரிஞ் சன்னறியாச்<br>&nbsp;&nbsp;&nbsp;சூலா யுதன் தந்த கந்தச் சுவாமி சுடர்க்குடுமிக்<br>&nbsp;&nbsp;&nbsp;&nbsp;&nbsp;&nbsp;காலா யுதக்கொடி யோனரு ளாய கவசமுண்டென்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாலா யுதம்வரு மோயம னோடு பகைக்கினுமே.<br><br><strong>......... சொற்பிரிவு .........</strong><br><br>வேலாயுதன் சங்கு சக்கராயுதன் விரிஞ்சன் அறியாச்<br>&nbsp;&nbsp;&nbsp;சூலாயுதன் தந்த கந்தச்சுவாமி சுடர்க்குடுமிக்<br>&nbsp;&nbsp;&nbsp;&nbsp;&nbsp;&nbsp;கால் ஆயுத கொடியோன் அருள் ஆய கவசம் உண்டு என்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பால் ஆயுதம் வருமோ யமனோடு பகைக்கினுமே.<br><br><strong>......... பதவுரை .........</strong><br><br>வேலாயுதத்தை உடைய கந்தப்பெருமான், சங்கையும் சக்கராயுத்தையும்<br>ஆயுதமாகக் கொண்டுள்ள திருமாலும் பிரம்மதேவனும் அறிந்து கொள்ள<br>முடியாத திரிசூலத்தை உடைய சிவபெருமான் பெற்றருளிய<br>திருமைந்தர் ஆவார். ஒளிவீசும் உச்சிக் கொண்டையையும் ஆயுதமாகப்<br>பயன்படுகின்ற காலையும் உடைய சேவலைக் கொடியாகக்கொண்ட<br>கந்தப்பெருமானது திருவருளாகிய கவசம் அடியேனின் உடலில்<br>இருக்கின்றது. [ஆதலால்] இயமனோடு பகைத்தாலும் என்னிடத்தில்<br>அவனுடைய ஆயுதம் வருமோ?<br>",
        "songtitle": "பாடல் 86 ... வேலாயுதன் சங்கு"
    },
    {
        "songid": "ss087",
        "song": "<br>பாடல் 87 ... குமரா சரணம்</strong><br><br>குமரா சரணஞ் சரணமென் றண்டர் குழாந்துதிக்கும்<br>&nbsp;&nbsp;&nbsp;அமரா வதியிற் பெருமாள் திருமுக மாறுங்கண்ட<br>&nbsp;&nbsp;&nbsp;&nbsp;&nbsp;&nbsp;தமராகி வைகுந் தனியான ஞான தபோதனர்க்கிங்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கெமராசன் விட்ட கடையேடு வந்தினி யென்செயுமே.<br><br><strong>......... சொற்பிரிவு .........</strong><br><br>'குமரா, சரணம் சரணம்!' என்று அண்டர் குழாம் துதிக்கும்<br>&nbsp;&nbsp;&nbsp;அமராவதியில் பெருமாள் திருமுகம் ஆறு கண்ட<br>&nbsp;&nbsp;&nbsp;&nbsp;&nbsp;&nbsp;தமராகி வைகும் தனியான ஞான தபோதனர்க்கு இங்கு<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;எமராசன் விட்ட கடை ஏடு வந்து இனி என் செயுமே?<br><br><strong>......... பதவுரை .........</strong><br><br>'குமரப்பெருமானே, தேவரீரின் திருவடிகளில் சரணம், சரணம்<br>[அடைக்கலம்]' என்று கூறியவாறு தேவர் குழுக்கள் துதிசெய்கின்ற<br>அமராவதி என்னும் தேவருலகில் எழுந்தருளியுள்ள திருமுருகப்<br>பெருமானின் மேன்மை பொருந்திய திருமுகங்கள் ஆறையும்<br>தரிசித்துப் பக்தித் தமராகி இனிது வாழ்கின்ற ஒப்பற்ற ஞானம்<br>வாய்க்கப்பெற்ற தவச் செல்வர்களுக்கு இயமன் எழுதியனுப்பும்<br>இறுதிக் கால ஓலையானது இங்கு வந்து அவர்களை இனிமேல்<br>என்ன செய்ய முடியும்?<br>",
        "songtitle": "பாடல் 87 ... குமரா சரணம்"
    },
    {
        "songid": "ss088",
        "song": "<br>பாடல் 88 ... வணங்கித் துதிக்க</strong><br><br>வணங்கித் துதிக்க அறியா மனித ருடனிணங்கிக்<br>&nbsp;&nbsp;&nbsp;குணங்கெட்ட துட்டனை யீடேற்றுவாய் கொடி யுங்கழுகும்<br>&nbsp;&nbsp;&nbsp;&nbsp;&nbsp;&nbsp;பிணங்கத் துணங்கை யலகை கொண்டாடப் பிசிதர்தம்வாய்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நிணங்கக்க விக்ரம வேலா யுதந்தொட்ட நிர்மலனே.<br><br><strong>......... சொற்பிரிவு .........</strong><br><br>வணங்கித் துதிக்க அறியா மனிதருடன் இணங்கிக்<br>&nbsp;&nbsp;&nbsp;குணம் கெட்ட துட்டனை ஈடேற்றுவாய் கொடியும் கழுகும்<br>&nbsp;&nbsp;&nbsp;&nbsp;&nbsp;&nbsp;பிணங்கத் துணங்கை அலகை கொண்டாடப் பிசிதர்தம் வாய்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நிணம் கக்க விக்கிரம வேலாயுதம் தொட்ட நிர்மலனே.<br><br><strong>......... பதவுரை .........</strong><br><br>தேவரீரின் திருவடிகளைப் பணிந்து திருப்புகழைப் பாடிப் பரவுவதற்கு<br>அறியாத மனிதர்களோடு சேர்ந்து நற்குணம் அற்றுப் போன தீயவனாகிய<br>அடியேனைக் கடைத் தேறச்செய்து அருள்புரிவீராக! [போர்க்களத்தில்]<br>காக்கைகளும் கழுகுகளும் ஒன்றோடொன்று சண்டையிட்டுக்<br>கொள்ளவும் பேய்கள் துணங்கைக் கூத்தினை மகிழ்ந்து ஆடவும்,<br>அரக்கர்கள் தம் வாயிலிருந்து கொழுப்பினை உமிழவும் வீரம்பொருந்திய<br>வேலாயுதத்தை அவர்கள் மீது விடுத்து அருளிய நிர்மலனே!<br>",
        "songtitle": "பாடல் 88 ... வணங்கித் துதிக்க"
    },
    {
        "songid": "ss089",
        "song": "<br>பாடல் 89 ... பங்கேருகன் எனை</strong><br><br>பங்கே ருகனெனைப் பட்டோ லையிலிடப் பண்டுதளை<br>&nbsp;&nbsp;&nbsp;தங்காலி லிட்ட தறிந்தில னோதனி வேலெடுத்துப்<br>&nbsp;&nbsp;&nbsp;&nbsp;&nbsp;&nbsp;பொங்கோதம் வாய்விடப் பொன்னஞ் சிலம்பு புலம்பவரும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;எங்கோ னறியி னினிநான் முகனுக் கிருவிலங்கே.<br><br><strong>......... சொற்பிரிவு .........</strong><br><br>பங்கேருகன் எனைப் பட்டு ஓலையில் இட பண்டு தளை<br>&nbsp;&nbsp;&nbsp;தம் காலில் இட்டது அறிந்திலனோ? தனி வேல் எடுத்துப்<br>&nbsp;&nbsp;&nbsp;&nbsp;&nbsp;&nbsp;பொங்கு ஓதம் வாய்விடப் பொன் அம் சிலம்பு புலம்ப வரும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;எம் கோன் அறியின் இனி நான்முகனுக்கு இரு விலங்கே.<br><br><strong>......... பதவுரை .........</strong><br><br>தாமரை மலரில் வாழும் பிரம்மதேவன் அடியேனைத் தனது விதியேட்டில்<br>எழுத முற்காலத்தில் தமது காலில் விலங்கு பூட்டியதை அறியானோ?<br>ஒப்பற்ற வேலாயுதத்தை எடுத்துப் பொங்கும்படியான கடலானது<br>வாய் விட்டு அலறவும் பொன்னுருவான கிரௌஞ்சமலை கதறவும்<br>வருகின்ற எமது இறைவனாகிய திருமுருகப்பெருமான் அறிவாராயின்<br>இனிமேல் நான்கு முகங்களுடைய பிரம்மதேவனுக்கு இரண்டு<br>விலங்குகள் பூட்டப்படும்!<br>",
        "songtitle": "பாடல் 89 ... பங்கேருகன் எனை"
    },
    {
        "songid": "ss090",
        "song": "<br>பாடல் 90 ... மாலோன் மருகனை</strong><br><br>மாலோன் மருகனை மன்றாடி மைந்தனை வானவர்க்கு<br>&nbsp;&nbsp;&nbsp;மேலான தேவனை மெய்ஞ்ஞான தெய்வத்தை மேதினியிற்<br>&nbsp;&nbsp;&nbsp;&nbsp;&nbsp;&nbsp;சேலார் வயற்பொழிற் செங்கோடனைச்சென்று கண்டுதொழ<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நாலா யிரங்கண் படைத்தில னேயந்த நான்முகனே.<br><br><strong>......... சொற்பிரிவு .........</strong><br><br>மாலோன் மருகனை மன்று ஆடி மைந்தனை வானவர்க்கு<br>&nbsp;&nbsp;&nbsp;மேலான தேவனை மெய்ஞ்ஞான தெய்வத்தை மேதினியில்<br>&nbsp;&nbsp;&nbsp;&nbsp;&nbsp;&nbsp;சேல் ஆர் வயல் பொழில் செங்கோடனைச் சென்று கண்டு தொழ<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;நாலாயிரம் கண் படைத்திலனே அந்த நான்முகனே!<br><br><strong>......... பதவுரை .........</strong><br><br>திருமாலின் திருமருகரை, கனக சபையில் திருநடனம்புரியும்<br>சிவபெருமானின் திருப்புதல்வரை, தேவர்களுக்கும் உயர்வான தேவ<br>தேவரை உண்மை அறிவின் வடிவாகிய முழுமுதற்கடவுளை,<br>இவ்வுலகில் கெண்டை மீன்கள் நிறைந்த வயல்களும் சோலைகளும்<br>சூழ்ந்த திருச்செங்கோட்டில் எழுந்தருளியிருக்கும் திருமுருகப்<br>பெருமானை அவருடைய திருக்கோயிலுக்குச் சென்று கண்குளிரக்<br>கண்டு வணங்கும் பொருட்டு அந்தப் பிரம்மதேவன் அடியேனுக்கு<br>நாலாயிரம் கண்களைப் படைக்கவில்லையே!<br>",
        "songtitle": "பாடல் 90 ... மாலோன் மருகனை"
    },
    {
        "songid": "ss091",
        "song": "<br>பாடல் 91 ... கருமான் மருகனை</strong><br><br>கருமான் மருகனைச் செம்மான் மகளைக் களவுகொண்டு<br>&nbsp;&nbsp;&nbsp;வருமா குலவனைச் சேவற்கைக் கோளனை வானமுய்யப்<br>&nbsp;&nbsp;&nbsp;&nbsp;&nbsp;&nbsp;பொருமா வினைச்செற்ற போர்வேல னைக்கன்னிப் பூகமுடன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தருமா மருவுசெங் கோடனை வாழ்த்துகை சாலநன்றே.<br><br><strong>......... சொற்பிரிவு .........</strong><br><br>கருமால் மருகனைச் செம்மான் மகளைக் களவுகொண்டு<br>&nbsp;&nbsp;&nbsp;வரும் ஆகுலவனைச் சேவல் கைக்கோளனை வானம் உய்யப்<br>&nbsp;&nbsp;&nbsp;&nbsp;&nbsp;&nbsp;பொரும் மாவினைச் செற்ற போர்வேலனைக் கன்னிப் பூகம் உடன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தருமா மருவு செங்கோடனை வாழ்த்துகை சால நன்றே.<br><br><strong>......... பதவுரை .........</strong><br><br>கரிய திருமாலுக்கு திருமருகனாகவும் செம்மையான மான் போன்ற<br>வள்ளியம்மையை களவு ஒழுக்கத்தால் திருமணம் புரிந்து கொண்டு<br>வந்த வேட மூர்த்தியாகவும், சேவற்கொடியைத் திருக்கரத்தில்<br>உடையவராகவும், விண்ணுலகத்தோர் பிழைக்குமாறு மாமரமாக<br>உருவெடுத்து நின்ற சூரபன்மனை எதிர்த்து போரிட்டுச் சிதைத்தப்<br>போரில்வல்ல வேலாயுதத்தையுடைய வீர மூர்த்தியாகவும்<br>விளங்குவதோடு, இளமையான பாக்கு மரங்களும் மாமரங்களும்<br>செழித்து வளர்ந்துள்ள திருச்செங்கோட்டு மலையில்<br>எழுந்தருளியுள்ளவருமான திருச்செங்கோடனை [திருமுருகப்<br>பெருமானை] வாயார வாழ்த்துதல் மிகவும் நல்லது.<br>",
        "songtitle": "பாடல் 91 ... கருமான் மருகனை"
    },
    {
        "songid": "ss092",
        "song": "<br>பாடல் 92 ... தொண்டர் கண்டு</strong><br><br>தொண்டர்கண் டண்டிமொண் டுண்டிருக் குஞ்சுத்த ஞானமெனுந்<br>&nbsp;&nbsp;&nbsp;தண்டையம் புண்டரி கந்தருவாய் சண்ட தண்டவெஞ்சூர்<br>&nbsp;&nbsp;&nbsp;&nbsp;&nbsp;&nbsp;மண்டலங் கொண்டுபண் டண்டரண் டங்கொண்டு மண்டிமிண்டக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கண்டுருண் டண்டர்விண் டோடாமல் வேல்தொட்ட காவலனே.<br><br><strong>......... சொற்பிரிவு .........</strong><br><br>தொண்டர் கண்டு அண்டி மொண்டு உண்டு இருக்கும் சுத்தஞானமெனும்<br>&nbsp;&nbsp;&nbsp;தண்டை அம் புண்டரிகம் தருவாய்! சண்ட தண்ட வெம் சூர்<br>&nbsp;&nbsp;&nbsp;&nbsp;&nbsp;&nbsp;மண்டலம்கொண்டு பண்டு அண்டர் அண்டம்கொண்டு மண்டி மிண்டக்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கண்டு உருண்டு அண்டர் விண்டு ஓடாமல் வேல்தொட்ட காவலனே.<br><br><strong>......... பதவுரை .........</strong><br><br>தேவரீரின் தொண்டர்கள் [தம் ஞானக் கண்ணால்] பார்த்து, முகந்து,<br>பருகி இன்புற்று இருக்கின்ற தேனையொத்த மெய்ஞ்ஞானத்தைத்<br>தரவல்லதாகிய தண்டை அணிந்த அழகிய தாமரை மலர் போன்ற<br>தேவரீரின் திருவடிகளை அடியேனுக்கும் தந்தருள்வீராக!<br>வேகத்தையுடையவனும் தண்டாயுதத்தைக் கொண்டவனுமாகிய<br><span class=\"meantagt\" title=\"கொடிய - kodiya\">வெய்ய</span> சூரபன்மன் முற்காலத்தில் மண்ணுலகையும் தேவருலகையும்<br>கைப்பற்றி நெருங்கியதைப் பார்த்த தேவர்கள் அச்சத்தினால் கீழே<br>விழுந்து உருண்டு தமது உலகை விட்டு ஓடாதபடி வேலாயுதத்தை<br>விடுத்து அருளிய இரட்சக மூர்த்தியே!<br>",
        "songtitle": "பாடல் 92 ... தொண்டர் கண்டு"
    },
    {
        "songid": "ss093",
        "song": "<br>பாடல் 93 ... மண் கமழ் உந்தி</strong><br><br>மண்கம ழுந்தித் திருமால் வலம்புரி யோசையந்த<br>&nbsp;&nbsp;&nbsp;விண்கமழ் சோலையும் வாவியுங் கேட்டது வேலெடுத்துத்<br>&nbsp;&nbsp;&nbsp;&nbsp;&nbsp;&nbsp;திண்கிரி சிந்த விளையாடும் பிள்ளைத் திருவரையிற்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கிண்கிணி யோசை பதினா லுலகமுங் கேட்டதுவே.<br><br><strong>......... சொற்பிரிவு .........</strong><br><br>மண் கமழ் உந்தித் திருமால் வலம்புரி ஓசை அந்த<br>&nbsp;&nbsp;&nbsp;விண் கமழ் சோலையும் வாவியும் கேட்டது வேல் எடுத்துத்<br>&nbsp;&nbsp;&nbsp;&nbsp;&nbsp;&nbsp;திண்கிரி சிந்த விளையாடும் பிள்ளைத் திரு அரையில்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;கிண்கிணி ஓசை பதிநால் உலகமும் கேட்டதுவே.<br><br><strong>......... பதவுரை .........</strong><br><br>மண்ணின் மணம் கமழ்கின்ற உந்தியை உடையவராகிய திருமாலின்<br>வலம்புரிச் சங்கின் ஒலியானது அந்த விண்ணுலகில் நறுமணம் வீசும்<br>பூங்காவிலும் தடாகத்திலும் கேட்டது. வேலாயுதத்தைத் திருக்கரத்தில்<br>ஏந்தி <span class=\"meantag\" title=\"solid-firm\">திட்பமான</span> மலைகள் [பொடியாகி] உதிருமாறு விளையாடுகின்ற<br>பிள்ளையாகிய குமாரக் கடவுளின் அழகிய இடையில் விளங்கும்<br>கிண்கிணியின் நாதமானது பதினான்கு உலகங்களிலும் கேட்டது.<br>",
        "songtitle": "பாடல் 93 ... மண் கமழ் உந்தி"
    },
    {
        "songid": "ss094",
        "song": "<br>பாடல் 94. ... தெள்ளிய ஏனலில்</strong><br><br>தெள்ளிய ஏனலிற் கிள்ளையைக் கள்ளச் சிறுமியெனும்<br>&nbsp;&nbsp;&nbsp;வள்ளியை வேட்டவன் தாள்வேட் டிலைசிறு வள்ளைதள்ளித்<br>&nbsp;&nbsp;&nbsp;&nbsp;&nbsp;&nbsp;துள்ளிய கெண்டையைத் தொண்டையைத் தோதகச் சொல்லைநல்ல<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வெள்ளிய நித்தில வித்தார மூரலை வேட்டநெஞ்சே.<br><br><strong>......... சொற்பிரிவு .........</strong><br><br>தெள்ளிய ஏனலில் கிள்ளையைக் கள்ளச் சிறுமி எனும்<br>&nbsp;&nbsp;&nbsp;வள்ளியை வேட்டவன் தாள் வேட்டில சிறுவள்ளை தள்ளித்<br>&nbsp;&nbsp;&nbsp;&nbsp;&nbsp;&nbsp;துள்ளிய கெண்டையைத் தொண்டையைத் தோதகச் சொல்லை நல்ல<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வெள்ளிய நித்தில வித்தார மூரலை வேட்ட நெஞ்சே.<br><br><strong>......... பதவுரை .........</strong><br><br>[ஓ, மனமே!] தெளிவான தினைப் புனத்தில் உள்ள கிளியை ஒத்தவரும்<br>உள்ளத்தைக் கவரும் இளங்குமரியுமான வள்ளியம்மையை விரும்பிய<br>திருமுருகப்பெருமானின் திருவடிகளை நீ விரும்பவில்லை; [ஆயினும்]<br>சிறிய வள்ளைக்கொடியைத் தள்ளிவிட்டு [ஆற்றில்] துள்ளித் திரிகின்ற<br>கெண்டைமீன் போன்ற [பெண்களின்] கண்களையும்,<br>கோவைக் கனியொத்த சிவந்த இதழ்களையும், மயக்கும் வஞ்சக<br>வார்த்தையையும், வெண்மையான முத்துப் போன்ற ஒளிவீசும்<br>பற்களுடன் கூடிய புன்சிரிப்பையும் விரும்புகின்றாயே, மனமே!<br>",
        "songtitle": "பாடல் 94. ... தெள்ளிய ஏனலில்"
    },
    {
        "songid": "ss095",
        "song": "<br>பாடல் 95 ... யான் தான் எனும்</strong><br><br>யான்றானெ னுஞ்சொல் லிரண்டுங் கெட்டாலன்றி யாவருக்குந்<br>&nbsp;&nbsp;&nbsp;தோன்றாது சத்தியந் தொல்லைப் பெருநிலஞ் சூகரமாய்க்<br>&nbsp;&nbsp;&nbsp;&nbsp;&nbsp;&nbsp;கீன்றான் மருகன் முருகன் க்ருபாகரன் கேள்வியினாற்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சான்றாரு மற்ற தனிவெளிக் கேவந்து சந்திப்பதே.<br><br><strong>......... சொற்பிரிவு .........</strong><br><br>யான், தான் எனும் சொல் இரண்டும் கெட்டால் அல்லது யாவருக்கும்<br>&nbsp;&nbsp;&nbsp;தோன்றாது சத்தியம் தொல்லைப்பெருநிலம் சூகரம் ஆய்<br>&nbsp;&nbsp;&nbsp;&nbsp;&nbsp;&nbsp;கீன்றான் மருகன் முருகன் கிருபாகரன் கேள்வியினால்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சான்று ஆரும் அற்ற தனி வெளிக்கே வந்து சந்திப்பதே.<br><br><strong>......... பதவுரை .........</strong><br><br>'யான்', 'தான்' என்னும் இரண்டு சொற்களும் இல்லாமற்போனாலன்றி<br>[அத்துவித-முக்தி] எவருக்கும் தோன்றாது. இது உண்மை. பழமை<br>பொருந்திய பெரிய பூமியை வராகமாய் உருவெடுத்து பிளந்தவராகிய<br>திருமாலின் திருமருகரும் முருகவேளுமாகிய கருணைக்கு<br>உரைவிடமாகிய கிருபாகரனது உபதேசக் கேள்வியினால் சாட்சி<br>ஒருவரும் இல்லாத ஒப்பற்ற ஞான வெளியில் திருமுருகப்பெருமானின்<br>திருவருளால் வந்து கூடுவது [அத்துவித-முக்தியாகும்].<br>",
        "songtitle": "பாடல் 95 ... யான் தான் எனும்"
    },
    {
        "songid": "ss096",
        "song": "<br>பாடல் 96 ... தடம் கொற்ற வேள்</strong><br><br>தடக்கொற்ற வேள்மயி லேயிடர் தீரத் தனிவிடில் நீ<br>&nbsp;&nbsp;&nbsp;வடக்கிற் கிரிக்கப் புறத்துநின் றோகையின் வட்டமிட்டுக்<br>&nbsp;&nbsp;&nbsp;&nbsp;&nbsp;&nbsp;கடற்கப் புறத்துங் கதிர்க்கப் புறத்துங் கனகசக்ரத்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;திடர்க்கப் புறத்துந் திசைக்கப் புறத்துந் திரிகுவையே.<br><br><strong>......... சொற்பிரிவு .........</strong><br><br>தடம் கொற்ற வேள் மயிலே! இடர்தீரத் தனிவிடில் நீ<br>&nbsp;&nbsp;&nbsp;வடக்கில் கிரிக்கு அப்புறத்து நின்தோகையின் வட்டம் இட்டுக்<br>&nbsp;&nbsp;&nbsp;&nbsp;&nbsp;&nbsp;கடலுக்கு அப்புறத்தும் கதிர்க்கு அப்புறத்தும் கனகசக்ரத்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;திடர்க்கு அப்புறத்தும் திசைக்கு அப்புறத்தும் திரிகுவையே.<br><br><strong>......... பதவுரை .........</strong><br><br>விசாலமான வெற்றியையுடைய திருமுருகப்பெருமானது மயிலே!<br>உலகத்தின் துன்பம் தீரும் பொருட்டு உன்னை எம்பெருமான் தனியே<br>செல்லவிடுவாராயின், வடதிசையில் உள்ள மகாமேருமலைக்கு<br>அப்பாலும் உனது தோகையினால் சுழன்று பறந்து கடலுக்கு<br>அப்பாலும் சூரியனுக்கு அப்பாலும் சக்ரவாளகிரிக்கு அப்பாலும்<br>எட்டுத்திசைகளுக்கு அப்பாலும் நீ உலாவுவாய்!<br>",
        "songtitle": "பாடல் 96 ... தடம் கொற்ற வேள்"
    },
    {
        "songid": "ss097",
        "song": "<br>பாடல் 97 ... சேலில் திகழ்</strong><br><br>சேலிற் றிகழ்வயற் செங்கோடை வெற்பன் செழுங்கலபி<br>&nbsp;&nbsp;&nbsp;ஆலித் தநந்தன் பணாமுடி தாக்க அதிர்ந்ததிர்ந்து<br>&nbsp;&nbsp;&nbsp;&nbsp;&nbsp;&nbsp;காலிற் கிடப்பன மாணிக்க ராசியுங் காசினியைப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாலிக்கு மாயனுஞ் சக்ரா யுதமும் பணிலமுமே.<br><br><strong>......... சொற்பிரிவு .........</strong><br><br>சேலில் திகழ் வயல் செங்கோடை வெற்பன் செழுங்கலபி<br>&nbsp;&nbsp;&nbsp;ஆலித்து அநந்தன் பணாமுடி தாக்க அதிர்ந்து அதிர்ந்து<br>&nbsp;&nbsp;&nbsp;&nbsp;&nbsp;&nbsp;காலில் கிடப்பன மாணிக்க ராசியும் காசினியைப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாலிக்கும் மாயனும் சக்ராயுதமும் பணிலமுமே.<br><br><strong>......... பதவுரை .........</strong><br><br>கெண்டை மீன்கள் நிறைந்து விளங்குகின்ற வயல்களால் சூழப் பெற்ற<br>திருச்செங்கோடு என்னும் திருமலையின்மீது எழுந்தருளியுள்ள<br>திருமுருகப்பெருமானது செழுமையான மயிலானது இனிமையான<br>ஒலியெழுப்பி, ஆதிசேடனுடைய பணா மகுடங்களைத் தாக்குதலால்<br>மிகவும் ஒலியுண்டாகி அப்பணா மகுடங்களிலுள்ள நாகமணிகளின்<br>குவியலும் [ஆதிசேடன்மீது பள்ளிகொண்டு] உலகைக் காத்தருள்கின்ற<br>திருமாலும் [அவர்தம் திருக்கரத்திலுள்ள] திருவாழியும் திருச்சங்கும்<br>மயிலின் திருவடிகளில் கிடப்பனவாயின!<br>",
        "songtitle": "பாடல் 97 ... சேலில் திகழ்"
    },
    {
        "songid": "ss098",
        "song": "<br>பாடல் 98 ... கதிதனை ஒன்றை</strong><br><br>கதிதனை யொன்றையுங் காண்கின்றி லேன்கந்த வேல்முருகா<br>&nbsp;&nbsp;&nbsp;நதிதனை யன்னபொய் வாழ்விலன் பாய்நரம் பாற்பொதிந்த<br>&nbsp;&nbsp;&nbsp;&nbsp;&nbsp;&nbsp;பொதிதனை யுங்கொண்டு திண்டாடு மாறெனைப் போதவிட்ட<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;விதிதனை நொந்துநொந் திங்கேயென் றன்மனம் வேகின்றதே.<br><br><strong>......... சொற்பிரிவு .........</strong><br><br>கதிதனை ஒன்றையும் காண்கின்றிலேன் கந்தவேல்முருகா!<br>&nbsp;&nbsp;&nbsp;நதிதனை அன்ன பொய்வாழ்வில் அன்பாய் நரம்பால் பொதிந்த<br>&nbsp;&nbsp;&nbsp;&nbsp;&nbsp;&nbsp;பொதிதனையும் கொண்டு திண்டாடுமாறு எனைப் போதவிட்ட<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;விதிதனை நொந்துநொந்து இங்கே என்றன் மனம் வேகின்றதே.<br><br><strong>......... பதவுரை .........</strong><br><br>கந்தப்பெருமானே, வேலாயுதத்தையுடைய திருமுருகப்பெருமானே!<br>முக்திவீட்டை அடைவதற்குரிய நெறியொன்றையேனும் காண்கின்றேன்<br>இல்லை. ஆற்றுநீர்ப் பெருக்கு போல [நிலையற்ற] பொய்யான உலக<br>வாழ்க்கையில் பற்றுடையவனாகி, நரம்புகளால் கட்டப்பட்ட உடலாகிய<br>மூட்டையைச் சுமந்துகொண்டு துன்புறுமாறு பிறக்கச் செய்த விதியினை<br>நினைத்து உள்ளம் நொந்து நொந்து அடியேனின் மனம்<br>வேதனைப்படுகின்றது.<br>",
        "songtitle": "பாடல் 98 ... கதிதனை ஒன்றை"
    },
    {
        "songid": "ss099",
        "song": "<br>பாடல் 99 ... காவிக் கமல</strong><br><br>காவிக் கமலக் கழலுடன் சேர்த்தெனைக் காத்தருளாய்<br>&nbsp;&nbsp;&nbsp;தூவிக் குலமயில் வாகன னேதுணை யேதுமின்றித்<br>&nbsp;&nbsp;&nbsp;&nbsp;&nbsp;&nbsp;தாவிப் படரக் கொழுகொம் பிலாத தனிக்கொடிபோல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாவித் தனிமனந் தள்ளாடி வாடிப் பதைக்கின்றதே.<br><br><strong>......... சொற்பிரிவு .........</strong><br><br>காவிக் கமலக் கழலுடன் சேர்த்து என்னைக் காத்தருளாய்!<br>&nbsp;&nbsp;&nbsp;தூவிக்குல மயில்வாகனனே துணை ஏதும் இன்றித்<br>&nbsp;&nbsp;&nbsp;&nbsp;&nbsp;&nbsp;தாவிப்படரக் கொழுகொம்பு இலாத தனிக்கொடிபோல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பாவித் தனிமனம் தள்ளாடி வாடிப் பதைக்கின்றதே.<br><br><strong>......... பதவுரை .........</strong><br><br>தேவரீரின் சிவந்த தாமரை மலர் போன்றவையும் கழலுடன் கூடிவையுமான<br>திருவடிகளுடன் அடியேனைச் சேர்த்துக் காப்பாற்றியருள்வீராக!<br>இறகுகளுடன் கூடிய மேன்மையான மயிலை வாகனமாக உடையவரே!<br>உதவி சிறிதும் இல்லாமல் தாவிப் படர்வதற்குக் கொழு கொம்பு இல்லாத<br>தனித்த கொடியைப் போல பாவியாகிய அடியேனுடைய துணையற்ற<br>மனமானது தளர்ந்து வாட்டமுற்றுத் துடிக்கின்றது.<br>",
        "songtitle": "பாடல் 99 ... காவிக் கமல"
    },
    {
        "songid": "ss100",
        "song": "<br>பாடல் 100 ... இடுதலைச் சற்றும்</strong><br><br>இடுதலைச் சற்றுங் கருதேனைப் போதமி லேனையன்பாற்<br>&nbsp;&nbsp;&nbsp;கெடுதலி லாத்தொண் டரிற்கூட் டியவா! கிரெளஞ்ச வெற்பை<br>&nbsp;&nbsp;&nbsp;&nbsp;&nbsp;&nbsp;அடுதலைச் சாதித்த வேலோன் பிறவி யறவிச்சிறை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;விடுதலைப் பட்டது விட்டது பாச வினைவிலங்கே.<br><br><strong>......... சொற்பிரிவு .........</strong><br><br>இடுதலைச் சற்றும் கருதேனைப் போதம் இலேனை அன்பால்<br>&nbsp;&nbsp;&nbsp;கெடுதல் இலா தொண்டரில் கூட்டியவா! கிரௌஞ்ச வெற்பை<br>&nbsp;&nbsp;&nbsp;&nbsp;&nbsp;&nbsp;அடுதலைச் சாத்தித்த வேலோன் பிறவி அற இச் சிறை<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;விடுதலைப்பட்டது, விட்டது பாச வினை விலங்கே.<br><br><strong>......... பதவுரை .........</strong><br><br>வறியவர்க்குத் தருவதைச் சிறிதும் எண்ணாதவனும் அறிவற்றவனுமாகிய<br>அடியேனை அன்பால் தீமையற்றத் தொண்டர்களுடன் சேர்த்து<br>அருளியவரே! கிரௌஞ்ச மலையை அழித்து முடித்த வேலாயுதக்<br>கடவுளின் அருளால், அடியேனின் பிறவித் துன்பம் அற்றுப் போய் இந்த<br>உடலாகிய சிறைவாசம் முடிவுற்று விடுதலையானேன்; பாசத்தாலும்<br>வினையாலும் வந்த விலங்கும் விட்டு ஒழிந்தது.<br>",
        "songtitle": "பாடல் 100 ... இடுதலைச் சற்றும்"
    },
    {
        "songid": "ss101",
        "song": "<br>பாடல் 101 ... சலம் காணும்</strong><br><br>சலங்காணும் வேந்தர்தமக்கு மஞ்சார் யமன் சண்டைக்கஞ்சார்<br>&nbsp;&nbsp;&nbsp;துலங்கா நரகக் குழியணு கார்துட்ட நோயணுகார்<br>&nbsp;&nbsp;&nbsp;&nbsp;&nbsp;&nbsp;கலங்கார் புலிக்குங் கரடிக்கும் யானைக்குங் கந்தனன்னூல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;அலங்கார நூற்று ளொருகவிதான்கற் றறிந்தவரே.<br><br><strong>......... சொற்பிரிவு .........</strong><br><br>சலம் காணும் வேந்தர்தமக்கும் அஞ்சார் யமன்சண்டைக்கு அஞ்சார்<br>&nbsp;&nbsp;&nbsp;துலங்கா நரகக்குழி அணுகார் துட்ட நோய் அணுகார்<br>&nbsp;&nbsp;&nbsp;&nbsp;&nbsp;&nbsp;கலங்கார் புலிக்கும் கரடிக்கும் யானைக்கும் கந்தன் நன் நூல்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;அலங்காரம் நூற்றுள் ஒருகவிதான் கற்று அறிந்தவரே.<br><br><strong>......... பதவுரை .........</strong><br><br>சினம் கொள்கின்ற அரசர்களுக்கும் அஞ்சமாட்டார்கள்; இயமனுடைய<br>போருக்கும் அஞ்சமாட்டார்கள்; இருண்ட நரகக் குழியை அடைய<br>மாட்டார்கள்; கொடிய நோய்களால் துன்புறமாட்டார்கள்; புலி கரடி யானை<br>முதலிய கொடிய விலங்குகள் குறித்தும் மனம் கலங்க மாட்டார்கள்;<br>கந்தப்பெருமானது பெருமையைக் கூறும் நல்ல நூலாகிய<br>கந்தரலங்காரத்தின் நூறு திருப்பாடல்களுள் ஒரு திருப்பாடலையேனும்<br>கற்று அதன் மெய்ப்பொருளை உணர்ந்தவர்களே அவர்களாவர்.<br>",
        "songtitle": "பாடல் 101 ... சலம் காணும்"
    },
    {
        "songid": "ss102",
        "song": "<br>பாடல் 102 ... திருவடியும் தண்டையும்</strong><br><br>திருவடி யுந்தண்டை யுஞ்சிலம் புஞ்சிலம் பூடுருவப்<br>&nbsp;&nbsp;&nbsp;பொருவடி வேலுங் கடம்புந் தடம்புயம் ஆறிரண்டும்<br>&nbsp;&nbsp;&nbsp;&nbsp;&nbsp;&nbsp;மருவடி வான வதனங்க ளாறும் மலர்க்கண்களுங்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குருவடி வாய்வந்தென் னுள்ளங் குளிரக் குதிகொண்டவே.<br><br><strong>......... சொற்பிரிவு .........</strong><br><br>திருவடியும் தண்டையும் சிலம்பும் சிலம்பு ஊடுருவப்<br>&nbsp;&nbsp;&nbsp;பொரு வடிவேலும் கடம்பும் தடம்புயம் ஆறிரண்டும்<br>&nbsp;&nbsp;&nbsp;&nbsp;&nbsp;&nbsp;மருவடிவு ஆன வதனங்கள் ஆறும் மலர்க் கண்களும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;குருவடிவாய் வந்து என் உள்ளம் குளிரக் குதிகொண்டவே.<br><br><strong>......... பதவுரை .........</strong><br><br>திருமுருகப்பெருமானுடைய திருவடிகளும் அவற்றில் விளங்கும் தண்டை<br>அணிகலனும், உள்ளே மணிகள் ஒலிக்கும் சிலம்பும் கிரௌஞ்ச<br>மலையைத் தொளைத்துப் போர் செய்த கூர்மையான வேலாயுதமும், கடப்ப<br>மலர் மாலையும், அம்மாலைகளுடன் கூடிய விசாலமான பன்னிரண்டு<br>புயங்களும் பொருந்திய அழகு மிக்க ஆறு திருமுகங்களும்<br>குருமூர்த்தியாக எழுந்தருளிவந்து அடியேனுடைய மனம் குளிருமாறு<br>ஆனந்தக் கூத்தாடின.<br>",
        "songtitle": "பாடல் 102 ... திருவடியும் தண்டையும்"
    },
    {
        "songid": "ss103",
        "song": "<br>பாடல் 103 ... இராப் பகலற்ற</strong><br><br>இராப்பக லற்ற இடங்காட்டி யானிருந் தேதுதிக்கக்<br>&nbsp;&nbsp;&nbsp;குராப்புனை தண்டையந் தாளரு ளாய்கரி கூப்பிட்டநாள்<br>&nbsp;&nbsp;&nbsp;&nbsp;&nbsp;&nbsp;கராப்படக் கொன்றக் கரிபோற்ற நின்ற கடவுள்மெச்சும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பராக்ரம வேல நிருதசங் கார பயங்கரனே.<br><br><strong>......... சொற்பிரிவு .........</strong><br><br>இராப் பகலற்ற இடம்காட்டி யான் இருந்தே துதிக்கக்<br>&nbsp;&nbsp;&nbsp;குராப்புனை தண்டை அம் தாள் அருளாய்; கரிகூப்பிட்ட நாள்<br>&nbsp;&nbsp;&nbsp;&nbsp;&nbsp;&nbsp;கராப்படக் கொன்ற கரிபோற்ற நின்ற கடவுள் மெச்சும்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பராக்கிரம வேல நிருத சங்கார பயங்கரனே!<br><br><strong>......... பதவுரை .........</strong><br><br>இரவோ பகலோ இல்லாத அந்த இடத்தைக் காண்பித்து அடியேன்<br>அங்கிருந்தே தேவரீரைத் துதிக்க வேண்டி, குரா மலரையும் தண்டை<br>அணிகலனையும் அணிந்த அழகிய திருவடிகளைத் தந்தருள்வீராக!<br>['கஜேந்திரம்' என்னும்] யானையானது ['ஆதிமூலமே' என்று] அழைத்த<br>அந்நாளில் அந்த யானையைப் பற்றிக் கொண்ட முதலையைக் கொன்று,<br>அந்த யானை போற்றுமாறு அதன்முன் சென்று நின்று காட்சிதந்தருளிய<br>திருமால் பாராட்டுகின்ற ஆற்றலை உடையவரே! வேலாயுதரே!<br>அசுரர்களை அழித்தவரே! அந்த அசுரர்களுக்கு அச்சத்தை<br>விளைவிப்பவரே!<br>",
        "songtitle": "பாடல் 103 ... இராப் பகலற்ற"
    },
    {
        "songid": "ss104",
        "song": "<br>பாடல் 104 ... செங்கேழடுத்த</strong><br><br>செங்கே ழடுத்த சினவடி வேலுந் திருமுகமும்<br>&nbsp;&nbsp;&nbsp;பங்கே நிரைத்தநற் பன்னிரு தோளும் பதுமமலர்க்<br>&nbsp;&nbsp;&nbsp;&nbsp;&nbsp;&nbsp;கொங்கே தரளஞ் சொரியுஞ்செங் கோடைக் குமரனென<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;எங்கே நினைப்பினும் அங்கேயென் முன்வந் தெதிர்நிற்பனே.<br><br><strong>......... சொற்பிரிவு .........</strong><br><br>செம் கேழ் அடுத்த சின வடிவேலும் திருமுகமும்<br>&nbsp;&nbsp;&nbsp;பங்கே நிரைத்த நல் பன்னிருதோளும் பதுமமலர்க்<br>&nbsp;&nbsp;&nbsp;&nbsp;&nbsp;&nbsp;கொங்கே தரளம் சொரியும் செங்கோடைக் குமரன் என<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;எங்கே நினைப்பினும் அங்கே என்முன் வந்து எதிர் நிற்பனே.<br><br><strong>......... பதவுரை .........</strong><br><br>சிவந்த நிறமுடையதும் பகைவர் மீது சினம் பொருந்தியதும்<br>கூர்மையானதுமான வேலாயுதமும் அழகிய ஆறு திருமுகங்களும்<br>பக்கங்களில் வரிசையாக விளங்கி நலன்களைத் தரும் பன்னிரண்டு<br>தோள்களையும் கொண்டு, தாமரை மலரானது நறுமணத்தினையும்<br>முத்தினையும் சொரிகின்ற திருச்செங்கோட்டில் எழுந்தருளியுள்ள<br>[திருமுருகப்பெருமானை], 'குமரக்கடவுளே' என்று எவ்விடத்தில்<br>அடியேன் நினைத்தாலும் அவ்விடத்தில் அடியேன் முன் வந்துநின்று<br>அருள்புரிபவராகத் திகழ்கின்றார்.<br>",
        "songtitle": "பாடல் 104 ... செங்கேழடுத்த"
    },
    {
        "songid": "ss105",
        "song": "<br>பாடல் 105 ... ஆவிக்கு மோசம்</strong><br><br>ஆவிக்கு மோசம் வருமா றறிந்துன் னருட்பதங்கள்<br>&nbsp;&nbsp;&nbsp;சேவிக்க என்று நினைக்கின்றி லேன்வினை தீர்த்தருளாய்<br>&nbsp;&nbsp;&nbsp;&nbsp;&nbsp;&nbsp;வாவித் தடவயல் சூழுந் திருத்தணி மாமலைவாழ்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சேவற் கொடியுடை யானே யமர சிகாமணியே.<br><br><strong>......... சொற்பிரிவு .........</strong><br><br>ஆவிக்கு மோசம் வருமாறு அறிந்து உன் அருட்பதங்கள்<br>&nbsp;&nbsp;&nbsp;சேவிக்க என்று நினைக்கின்றிலேன் வினைதீர்த்து அருளாய்<br>&nbsp;&nbsp;&nbsp;&nbsp;&nbsp;&nbsp;வாவித் தட வயல் சூழும் திருத்தணி மாமலைவாழ்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;சேவல் கொடி உடையானே அமர சிகாமணியே.<br><br><strong>......... பதவுரை .........</strong><br><br>[பிறவிநோய்க்கு காரணமான] வினையின் விளைவே உயிருக்குக் கேடு<br>செய்வதாக உள்ளது என்பதை அறிந்தபோதிலும் தேவரீருடைய<br>திருவருளாகிய திருவடிகளை வணங்குவதை எக்காலமும் சிந்திக்கின்றேன்<br>இல்லை. அடியேனுடைய வினையின் விளைவைத் தீர்த்து அருள்புரிவீராக,<br>குளங்களும் பரந்த வயல்களும் சூழ்ந்துள்ள பெருமைக்குரிய திருத்தணி<br>மலை மீது எழுந்தருளியுள்ள சேவற்கொடியை உடையவரே, தேவர்களுக்கு<br>முடிமணியாகத் திகழ்பவரே!<br>",
        "songtitle": "பாடல் 105 ... ஆவிக்கு மோசம்"
    },
    {
        "songid": "ss106",
        "song": "<br>பாடல் 106 ... கொள்ளித் தலையில்</strong><br><br>கொள்ளித் தலையில் எறும்பது போலக் குலையுமென்றன்<br>&nbsp;&nbsp;&nbsp;உள்ளத் துயரை யொழித்தரு ளாயொரு கோடிமுத்தந்<br>&nbsp;&nbsp;&nbsp;&nbsp;&nbsp;&nbsp;தெள்ளிக் கொழிக்குங் கடற்செந்தின் மேவிய சேவகனே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வள்ளிக்கு வாய்த்தவ னேமயிலேறிய மாணிக்கமே.<br><br><strong>......... சொற்பிரிவு .........</strong><br><br>கொள்ளித் தலையில் எறும்பு அதுபோலக் குலையும் என்றன்<br>&nbsp;&nbsp;&nbsp;உள்ளத் துயரை ஒழித்து அருளாய் ஒருகோடி முத்தம்<br>&nbsp;&nbsp;&nbsp;&nbsp;&nbsp;&nbsp;தெள்ளிக் கொழிக்கும் கடல் செந்தில் மேவிய சேவகனே<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வள்ளிக்கு வாய்த்தவனே மயில் ஏறிய மாணிக்கமே!<br><br><strong>......... பதவுரை .........</strong><br><br>இருதலைக் கொள்ளியின் இடையில் அகப்பட்டுக் கொண்ட<br>எறும்பைப் போல துன்புறுகின்ற அடியேனுடைய மனத் துயரை நீக்கி<br>அருள்வீராக! ஒருகோடி முத்துக்களை தெள்ளிக் கொழிக்கும்படியான<br>கடற்கரையில் அமைந்திருக்கும் திருச்செந்தூரில் எழுந்தருளியிருக்கும்<br>வீரரே! வள்ளியம்மையின் அன்புக் கணவராய் வாய்த்த தலைவரே!<br>மயில்மீது ஏறிவரும் மாணிக்கமே!<br>",
        "songtitle": "பாடல் 106 ... கொள்ளித் தலையில்"
    },
    {
        "songid": "ss107",
        "song": "<br>பாடல் 107 ... சூலம் பிடித்து</strong><br><br>சூலம் பிடித்தெம பாசஞ் சுழற்றித் தொடர்ந்துவருங்<br>&nbsp;&nbsp;&nbsp;காலன் தனக்கொரு காலுமஞ் சேன் கடல் மீதெழுந்த<br>&nbsp;&nbsp;&nbsp;&nbsp;&nbsp;&nbsp;ஆலங் குடித்த பெருமான் குமாரன் அறுமுகவன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வேலுந் திருக்கையு முண்டே நமக்கொரு மெய்த்துணையே.<br><br><strong>......... சொற்பிரிவு .........</strong><br><br>சூலம் பிடித்து எம பாசம் சுழற்றித் தொடர்ந்துவரும்<br>&nbsp;&nbsp;&nbsp;காலன் தனக்கு ஒருகாலும் அஞ்சேன்; கடல்மீது எழுந்த<br>&nbsp;&nbsp;&nbsp;&nbsp;&nbsp;&nbsp;ஆலம் குடித்த பெருமான் குமாரன் அறுமுகவன்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;வேலும் திருக்கையும் உண்டே நமக்கு ஒரு மெய்த்துணையே!<br><br><strong>......... பதவுரை .........</strong><br><br>சூலாயுதத்தைக் கையிற்பிடித்துக் கொண்டும் இயமனுடைய<br>பாசக் கயிற்றைச் சுழற்றிக் கொண்டும் உயிர்களைப் பின்தொடர்ந்து<br>வருகின்ற [இயமனின் அமைச்சரான] காலன் என்பவனுக்கு அடியேன்<br>ஒருபோதும் அஞ்சமாட்டேன், [ஏனென்றால்] சமுத்திரத்தில் உண்டாகிய<br>ஆலகால விடத்தை உண்டருளிய சிவபெருமானின் திருக்குமாரனாகிய<br>ஆறுமுகப்பெருமானுடைய வேலாயுதமும் திருக்கரமும் நமக்கு<br>ஒப்பற்றதோர் உண்மைத் துணையாக உள்ளன!<br>",
        "songtitle": "பாடல் 107 ... சூலம் பிடித்து"
    }
]