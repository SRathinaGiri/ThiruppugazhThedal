[
    {
        "songid": "vv01",
        "song": "<br>மகரம்அள றிடைபுரள உரககண பணமவுலி<br>&nbsp;&nbsp;&nbsp;மதியும்இர வியுமலையவே<br><br>வளரெழிலி குடருழல இமையவர்கள் துயரகல<br>&nbsp;&nbsp;&nbsp;மகிழ்வுபெறு மறுசிறையவாஞ்<br><br>சிகரவரை மனைமறுகு தொறுநுளைய மகளிர்செழு<br>&nbsp;&nbsp;&nbsp;செநெல்களொடு தரளம் இடவே<br><br>செகசிரப கிரதிமுதல் நதிகள்கதி பெற உததி<br>&nbsp;&nbsp;&nbsp;திடர்அடைய நுகரும் வடிவேல்<br><br>தகரமிரு கமதமென மணமருவு கடகலுழி<br>&nbsp;&nbsp;&nbsp;தருகவுளும் உறுவள் எயிறுந்<br><br>தழைசெவியும் நுதல்விழியும் உடையஒரு கடவுள்மகிழ்<br>&nbsp;&nbsp;&nbsp;தருதுணைவன் அமரர்குயிலுங்<br><br>குகரமலை எயினர்குல மடமயிலும் எனஇருவர்<br>&nbsp;&nbsp;&nbsp;குயமொடமர் புரியுமுருகன்<br><br>குமரன்அறு முகன்எதிரும் விருதுநிசி சரர்அணிகள்<br>&nbsp;&nbsp;&nbsp;குலையவிடு கொடியவேலே.<br><br><strong>......... சொற்பிரிவு .........</strong><br><br>மகரம் அளறு இடைபுரள உரகம் கணபண மவுலி<br>&nbsp;&nbsp;&nbsp;மதியும் இரவியும் அலையவே<br><br>வளர் எழிலி குடர் உழல இமையவர்கள் துயர் அகல<br>&nbsp;&nbsp;&nbsp;மகிழ்வு பெறும் *அறு சிறையவாம்<br><br>சிகரவரை மனை மறுகு தொறும் நுளைய மகளிர் செழு<br>&nbsp;&nbsp;&nbsp;செநெல்களொடு தரளம் இடவே<br><br>செகம் சிரம் பகிரதி முதல் நதிகள் கதி பெற உததி<br>&nbsp;&nbsp;&nbsp;திடர்அடைய நுகரும் வடிவேல்<br><br>தகரம் மிருகமதம் என மணம் மருவு கட கலுழி<br>&nbsp;&nbsp;&nbsp;தரு கவுளும் உறு வள் எயிறும்<br><br>தழை செவியும் நுதல் விழியும் உடைய ஒரு கடவுள் மகிழ்<br>&nbsp;&nbsp;&nbsp;தரு துணைவன் அமரர் குயிலும்<br><br>குகர மலை எயினர் குல மட மயிலும் என இருவர்<br>&nbsp;&nbsp;&nbsp;குயமொடு அமர் புரியும் முருகன்<br><br>குமரன் அறுமுகன் எதிரும் விருது நிசிசரர் அணிகள்<br>&nbsp;&nbsp;&nbsp;குலைய விடு கொடிய வேலே.<br><br><strong>......... பதவுரை .........</strong><br><br><strong>மகரம் அளறு இடை புரள</strong> ... பெரிய சுறா மீன்கள் சேற்றில் புரளவும்,<br><br><strong>உரகம் கண மவுலி</strong> ... ஆதிஷேசனின் கூட்டமான ஆயிரம்<br>முடிகளின் மேல்,<br><br><strong>மதியும் இரவியும் அலையவே</strong> ... சந்திர ஒளியும் சூரிய ஒளியும்<br>சேர்ந்து தாக்கவும்<br><br><strong>வளர் எழிலி குடர் உழல</strong> ... பெரிதாக பரந்திருக்கும் மேகங்களின்<br>உட் பாகம் சுழற்சி அடையவும்,<br><br><strong>இமையவர்கள் துயர் அகல</strong> ... தேவர்களின் துன்பம் நீங்கவும்,<br><br><strong>மகிழ்வு பெறும்</strong> ... களிப்படைந்த,<br><br><strong>*அறு சிறையவாம்</strong> ... சிறகுகள் அறுக்கப்பட்ட,<br><br><strong>சிகர வரை</strong> ... மலைகளின் சிகரங்களிலும்,<br><br><strong>மனை</strong> ... வீடுகளிலும்,<br><br><strong>மறுகு தொறும்</strong> ... முச்சந்திகளிலும்,<br><br><strong>நுளைய மகளிர்</strong> ... மலை ஜாதிப் பெண்கள்,<br><br><strong>செழு செநெல்களோடு தரளம் இடவே</strong> ... செழுமையான நெல்<br>தானியங்களுடன் முத்துக்களையும் உரலில் இட்டு குற்றவும்,<br><br><strong>செகம் சிரம்</strong> ... இந்த உலகில் முதன்மை ஸ்தானம் வகிக்கும்<br><br><strong>பகீரதி முதல் நதிகள் கதி பெற</strong> ... கங்கை முதலாகிய மற்ற<br>நதிகள் பழையபடி தங்களுடைய ஓட்டத்தை ஆரம்பிக்கவும்,<br><br><strong>உததி திடர் அடையவும்</strong> ... சமுத்திரம் வற்றி மண் திடலாக<br>போகும்படி,<br><br><strong>நுகரும் வடி வேல்</strong> ... அந்த ஜலத்தை எல்லாம் உறிஞ்சிய,<br><br><strong>வடி வேல்</strong> ... கூரிய வேலாயுதம்<br><br>(அது யாருடையது என வினவினால்)<br><br><strong>தகர</strong> ... வாசனைச் சாந்து,<br><br><strong>மிருக மதம்</strong> ... கஸ்தூரி (இவைகளின்)<br><br><strong>மண மருவு</strong> ... வாசனை கொண்டு நறு மணம் வீசும்,<br><br><strong>கட கலுழி தரு</strong> ... ஊற்றுப் போல் பெருக்கெடுக்கும் மதநீர் தோன்றும்,<br><br><strong>கவுளும்</strong> ... கபோலமும்,<br><br><strong>உறு வள் எயிறும்</strong> ... உறுதியான திண்மை பொருந்திய<br>(பற்கள்) தந்தமும்,<br><br><strong>தழை செவியும்</strong> ... தழைந்துள்ள இரண்டு காதுகளும்,<br><br><strong>நுதல் விழியும்</strong> ... நெற்றிக் கண்ணும்,<br><br><strong>உடைய ஒரு கடவுள்</strong> ... கொண்டு விளங்கும் ஒப்பற்ற விநாயகப் பெருமான்,<br><br><strong>மகிழ் தரு துணைவன்</strong> ... மகிழ்கின்ற சகோதரனும்,<br><br><strong>அமரர் குயிலும்</strong> ... தேவர்களால் வளர்க்கப்பட்ட குயில் போன்ற<br>இனிய குரலுடைய தேவசேனை,<br><br><strong>குகர மலை</strong> ... குகைகள் நிறைந்துள்ள மலையின் வசிக்கின்ற,<br><br><strong>எயினர் குல மட மயிலும்</strong> ... வேடர் குலத்தில் வளர்ந்த அழகிய<br>மயில் போன்ற வள்ளிப் பிராட்டி,<br><br><strong>என இருவர்</strong> ... என்கிற இரு நாயகிகளின்,<br><br><strong>குயமோடு அமர் புரியும்</strong> ... மார்பகங்களை அணைக்கும்,<br><br><strong>முருகன்</strong> ... முருகப் பெருமான்,<br><br><strong>குமரன்</strong> ... பால சுப்ரமணியன்,<br><br><strong>அறுமுகன்</strong> ... சண்முகன் ஆகிய முருகப் பெருமானை,<br><br><strong>எதிரும்</strong> ... எதிர்த்து,<br><br><strong>விருது</strong> ... பல வெற்றிச் சின்னங்களுடன் வந்த,<br><br><strong>நிசிசரர்</strong> ... அரக்கர்களின்,<br><br><strong>அணிகள்</strong> ... சேனைகளை,<br><br><strong>குலைய விடு</strong> ... சிதறிப் போகும்படி செய்த,<br><br><strong>கொடிய வேலே</strong> ... வீரம் மிகுந்த வேலே தான் அது.<br><br><strong>......... விளக்கவுரை .........</strong><br><br>கடலின் மத்தியில் மாமரமாய் நின்ற சூரபத்மாவின் மேல் வேலை எறிந்த<br>போது, வேலின் வெப்பத்தை தாங்க முடியாமல் கடல் நீர் ஆவியாகி<br>அடியில் சேறு மட்டும் இருந்தது. அந்தச் சேற்றில் பெரிய மீன்கள்<br>நெளிந்து புரண்டபோது, சேற்றின் நடுவில் அங்காங்கே துவாரங்கள்<br>தெரிய, அந்தப் பிளவுகளின் வழியாக அதல பாதாளத்தில் பூமியைத்<br>தாங்கிக் கொண்டிருக்கும் ஆதிசேஷனின் ஆயிரம் பணா மகுடங்கள்<br>தெரிகின்றன. சேற்றின் சந்துகளின் மூலமாக சூரிய சந்திரர்களின் ஒளிக்<br>கற்றைகள் அந்தப் படங்களின் மேல் விழ அதிலுள்ள ஆயிரக் கணக்கான<br>ரத்தினங்கள் ஒளி விட்டு பிரகாசிக்கின்றன.<br><br>வேலாயுதத்தின் வேகத்தில் மேகங்களின் உட் பகுதி சுழற்சி அடைந்து<br>மழை பெய்கிறது. இதுகாலும் பட்ட துன்பங்கள் தீர்ந்து தேவர்கள்<br>களிப்படைகின்றனர். சூரனாகிய மா மரம் நதிகள் சமுத்திரத்தில்<br>விழாமல் அடைத்து நின்றதால், நதிகளின் ஓட்டம் நிறுத்தப்பட்டதால்<br>மலைகள் ஆடத் தொடங்குகின்றன. சூர மா மரம் பிளக்கப்பட்டதால்<br>இப்போது நதிகள் முன் போல் பாயத் தொடங்கியதால் மலைகளுக்கு<br>மகிழ்ச்சி ஏற்படுகிறது. இதுகாலும் வானிலை, நீர்நிலை தடுமாற்றம்<br>அடைந்த அவலம் போய் பழையபடி மழை பெய்து நதிகள் பாய்வதால்<br>மலை வயல்களில் செழிப்பாக நெற்ப்பயிர்கள் விளைந்து ஆறுகளிலும்<br>முத்துக்கள் கொழித்து வர, இவை இரண்டையும் சேர்த்து மலைப்<br>பெண்கள் உரலில் இடுகின்றனர்.<br><br>தன் அடியார்களின் குறைகளை தீர்ப்பதற்காக விநாயகப் பெருமானுக்கு<br>தழைத்த பெரிய செவிகள் உள்ளன. அடியார்களின் பகையை<br>ஓட்டுவற்காக அவருக்கு நெற்றியில் மூன்றாவது கண். வேலைப்பற்றி<br>பாடுவதாலும், வேல் ஞானத்தின் சொரூபமாக உள்ளதாலும் தனியாக<br>கணபதி துதிபாடாமல், இப் பாட்டின் பின் பகுதியிலேயே விநாயகப்<br>பெருமானை எண்ணி வழிபாடு செய்கிறார் அருணகிரியார்.<br><br>துணைவன் என்பதில் ஒரு இனிய கருத்து. தன் சகோதரரான விநாயகப்<br>பெருமானை தொழும் அடியார்களுக்கு முருகன் துணையாக வருவான்<br>என்பதே இக் கருத்தாகும். இதை தேவேந்திரசங்க வகுப்பிலும்,<br><br><strong>அடன்மிகு கடதட விகடித மதகளி றனவர தமுமக<br>&nbsp;&nbsp;&nbsp;லாமாந்தர்கள் சிந்தையில் வாழ்வாம்படி</strong><br><br>.. கூறுவார். முருகன் கிரவுஞ்ச கிரியையும் சூரனுக்குக் காவலாய்<br>இருந்த ஏழு மலைகளுடன் போர் புரிந்தது மட்டுமல்லாமல் தனது<br>நாயகிமார்களுடைய திருமார்பலங்களுடனும் போர் புரிந்தார் என<br>நயம் பட கூறுகிறார் நமது அருணை வள்ளல்.<br><br>&nbsp;&nbsp;&nbsp;* <strong>அறு சிறை</strong><br><br>முன் காலத்தில் மலைகளுக்கெல்லாம் சிறகுகள் (சிறை) இருந்தன.<br>அவைகள் பறந்து சென்று கண்ட இடங்களில் எல்லாம் இறங்கி<br>உலகோருக்கு துன்பம் விளைவித்ததால் அவற்றின் சிறகுகளை<br>இந்திரன் தன் வஜ்ராயுதத்தால் வெட்டி விட்டான். இதையே<br>அருணகிரியார் 'அறு சிறை' எனக் குறிப்பிடுகிறார்.<br>",
        "songtitle": "மகரம்அள றிடைபுரள உரககண பண"
    },
    {
        "songid": "vv02",
        "song": "<br>வெங்காள கண்டர்கைச் சூலமுந் திருமாயன்<br>&nbsp;&nbsp;&nbsp;வெற்றிபெறு சுடர் ஆழியும்<br><br>விபுதர்பதி குலிசமுஞ் சூரன் குலங் கல்லி<br>&nbsp;&nbsp;&nbsp;வெல்லா எனக்கருதியே<br><br>சங்க்ராம நீசயித் தருளெனத் தேவருஞ்<br>&nbsp;&nbsp;&nbsp;சதுர்முகனும் நின்றிரப்பச்<br><br>சயிலமொடு சூரனுடல் ஒருநொடியில் உருவியே<br>&nbsp;&nbsp;&nbsp;தனிஆண்மை கொண்ட நெடுவேல்<br><br>கங்காளி சாமுண்டி வாராகி இந்த்ராணி<br>&nbsp;&nbsp;&nbsp;கெளமாரி கமலாசனக்<br><br>கன்னிநா ரணிகுமரி த்ரிபுரைபயி ரவிஅமலை<br>&nbsp;&nbsp;&nbsp;கெளரிகா மாஷிசைவ<br><br>சிங்காரி யாமளை பவாநிகார்த் திகைகொற்றி<br>&nbsp;&nbsp;&nbsp;த்ரியம்பகி அளித்த செல்வச்<br><br>சிறுவன்அறு முகன்முருகன் நிருதர்கள் குலாந்தகன்<br>&nbsp;&nbsp;&nbsp;செம்பொற் றிருக்கை வேலே.<br><br><strong>......... சொற்பிரிவு .........</strong><br><br>வெங்காள கண்டர் கைச்சூலமும் திருமாயன்<br>&nbsp;&nbsp;&nbsp;வெற்றிபெறு சுடர் ஆழியும்<br><br>விபுதர் பதி குலிசமும் சூரன் குலம் கல்லி<br>&nbsp;&nbsp;&nbsp;வெல்லா எனக் கருதியே<br><br>சங்க்ராம நீசயித்து அருள் எனத் தேவரும்<br>&nbsp;&nbsp;&nbsp;சதுர்முகனும் நின்று இரப்ப<br><br>சயிலமொடு சூரன் உடல் ஒருநொடியில் உருவியே<br>&nbsp;&nbsp;&nbsp;தனி ஆண்மை கொண்ட நெடுவேல்<br><br>கங்காளி சாமுண்டி வாராகி இந்த்ராணி<br>&nbsp;&nbsp;&nbsp;கெளமாரி கமலாசனக்<br><br>கன்னி நாரணி குமரி த்ரிபுரை பயிரவி அமலை<br>&nbsp;&nbsp;&nbsp;கெளரி காமாஷி சைவ<br><br>சிங்காரி யாமளை பவாநி கார்த்திகை கொற்றி<br>&nbsp;&nbsp;&nbsp;த்ரியம்பகி அளித்த செல்வ<br><br>சிறுவன் அறுமுகன் முருகன் நிருதர்கள் குல அந்தகன்<br>&nbsp;&nbsp;&nbsp;செம்பொன் திருக்கை வேலே.<br><br><strong>......... பதவுரை .........</strong><br><br><strong>வெங்காளர் கண்டர் கைச் சூலமும்</strong> ... கொடிய ஆலகால விஷத்தை<br>அடக்கிக் கொண்டிருக்கும் கழுத்தை உடைய சிவ பெருமானின்<br>சூலாயுதமும்,<br><br><strong>திருமாயன் வெற்றிபெறு சுடராழியும்</strong> ... திருமாலின் வெற்றிச்<br>சின்னமான ஒளி வீசுகின்ற சக்ராயுதமும்,<br><br><strong>விபுதர்பதி குலிசமும்</strong> ... தேவர்களின் தலைவனான இந்திரனின்<br>வஜ்ராயுதமும்,<br><br><strong>சூரன் குலம்</strong> ... சூரபத்மாவின் சுற்றம் முழுவதையும்,<br><br><strong>கல்லி</strong> ... அடியோடு பெயர்த்து,<br><br><strong>வெல்லா</strong> ... வெற்றி காணும் திறமை உடையன அல்ல,<br><br><strong>எனக் கருதியே</strong> ... என்று நினைத்து,<br><br><strong>சங்ராம நீ சயித்து அருள் என</strong> ... 'சிறந்த போர் வீரனே, நீ<br>ஜெயித்து எங்களுக்கு அருள வேண்டும்' என்று,<br><br><strong>தேவரும் சதுர்முகனும் நின்று இரப்ப</strong> ... தேவர்களும்<br>பிரம்மனும் வேண்ட,<br><br><strong>சயிலமொடு சூரனுடல் ஒரு நொடியில் உருவியே</strong> ... கிரவுஞ்ச<br>மலையையும் சூரபத்மாவின் உடலையும் ஒரே நிமிடத்தில் உருவி<br>அழித்து வெளி வந்த<br><br><strong>தனி ஆண்மை கொண்ட நெடு வேல்</strong> ... ஒப்பற்ற ஆண்மை கொண்ட<br>நெடிய வேலாயுதம்<br><br>(அது யாருடையது என வினவினால்)<br><br><strong>கங்காளி</strong> ... ஊழிகாலத்தில் தேவர்கள் முக்தி அடையும் பொருட்டு<br>அந்த தேவர்களின் எலும்புக் கூட்டை மாலையாக போட்டுக் கொண்டவள்,<br><br><strong>சாமுண்டி</strong> ... மகிஷாசுரனைக் கொன்று அவனின் எருமைத் தலைமேல்<br>நிற்பவளும்,<br><br><strong>வராகி</strong> ... சப்த மாதர்களில் ஒருவளான வராக மூர்த்தியின் சக்தியாக<br>இருப்பவள்,<br><br><strong>இந்திராணி</strong> ... இந்திரனின் சக்தியானவள்,<br><br><strong>கெளமாரி</strong> ... குமார மூர்த்தியின் சக்தி,<br><br><strong>கமலாசனக் கன்னி</strong> ... தாமரையை ஆசனமாகக் கொண்டிருக்கும்<br>இளமை மாறாத கன்னி,<br><br><strong>நாரணி</strong> ... காக்கும் சக்தியாகிய விஷ்ணுரூபிணி,<br><br><strong>குமரி</strong> ... பால்ய பருவத்தினள்,<br><br><strong>திரிபுரை</strong> ... மும் மூர்த்திகளுக்கும் மேலானவள்,<br><br><strong>பைரவி</strong> ... பைரவரின் சக்தி,<br><br><strong>அமலை</strong> ... மலம் அற்றவள்,<br><br><strong>கெளரி</strong> ... பொன்னிறமானவள்,<br><br><strong>காமாட்சி</strong> ... அடியார்களின் விருப்பங்களை நிறைவேற்றும் கண்களை<br>உடையவள்,<br><br><strong>சைவ சிங்காரி</strong> ... சிவனுடைய தேவியாகிய பேரழகி,<br><br><strong>யாமளை</strong> ... நீல நிறத்தவள்,<br><br><strong>பவானி</strong> ... சம்சாரக் கடலை அகற்றுபவள்,<br><br><strong>கார்த்திகை</strong> ... கார்த்திகை மாதர்களாக வருபவள்,<br><br><strong>கொற்றி</strong> ... யுத்தகளத்திற்கு அதிபதி,<br><br><strong>திரியம்பகி</strong> ... முக்கண்ணுடையவள் ஆகிய தேவி,<br><br><strong>அளித்த</strong> ... பெற்றருளிய<br><br><strong>செல்வச் சிறுவன்</strong> ... உலகுக்கெல்லாம் முத்திச் செல்வத்தை<br>கொடுக்கும் பாலகன்<br><br><strong>அறுமுகன்</strong> ... சண்முகன்,<br><br><strong>முருகன்</strong> ... ஞானசொரூபி,<br><br><strong>நிருதர்கள் குல அந்தகன்</strong> ... அரக்கர் குலத்தினை அழித்தருளிய<br>கந்த பிரான்,<br><br><strong>செம் பொன் திருக்கை வேலே</strong> ... திருக்கையிலே விளங்கும்<br>பொன்னொளி வீசும் அழகிய வேலாயுதமே அதுவாகும்.<br><br><strong>......... விளக்கவுரை .........</strong><br><br>முதல் இரண்டு அடிகளில் கூறப்பட்டுள்ள கருத்தை ஆதிசங்கரர் தான்<br>அருளிச் செய்த 'ஆன்ம போதம்' என்கிற நூலில், ஒரு பொருள் மற்றொரு<br>பொருளை அழிக்கவேண்டுமானால் அவர்களுக்கு இடையே பகைமை<br>இருக்கவேண்டும். உதாரணமாக பூனைக்கு எலிமேல் பகை. ஆதலால்<br>பூனை எலியைக் கண்டால் கொன்றுவிடும். ஆனால் பசு எலியைக்<br>கொல்லாது. காரணம் அவைகளுக்குள் பகை கிடையாது. அது போல<br>அஞ்ஞானத்தை அழிக்க அதற்கு நேர்ப் பகையாகிய ஞானத்தால்தான்<br>முடியும். அஞ்ஞானத்தின் முழு உருவமான சூரபத்மாவை ஞான<br>சக்தியாகிய வேலாயுதத்தினால்தான் அழிக்க முடியும். சூலாயுதமோ,<br>சக்ராயுதமோ அல்லது வஜ்ராயுதமோ முழு ஞானசக்தி இல்லாததினால்<br>அவைகளால் சூரனைக் கொல்ல முடியவில்லை. இதனால்தான் உலக<br>வழக்கில் ஞான வேல் என்ற பெயரை மனிதர்கள் தரித்திருக்கிறார்கள்.<br>ஞான சூலம், ஞான சக்ராயுதன் என்கிற பெயர்களைக் காண முடியாது.<br><br>சூரனின் மேல் வேலை பிரயோகித்ததை கூறும் பொழுது,<br><br><strong>&nbsp;&nbsp;&nbsp;.. சிவம் அஞ்சு எழுத்தை முந்த விடுவோனே ..</strong><br><br>என்று பாடுகிறார். <a href=\"/thiru/nnt0465_u.html\" target=\"_self\" class=\"abltn\">சிதம்பரத் திருப்புகழ் - 'பருவம் பணை' (பாடல் 465)</a><br>அதாவது பஞ்சாட்சரமே வேல் என்கிற ரகசியத்தை மறைமுகமாக<br>உணர்த்துகிறார்.<br><br><strong>&nbsp;&nbsp;&nbsp;.. எம் புதல்வா வாழி வாழி என வீரான வேல் தர ..</strong><br><br>என 'கொம்பனையார் .. ' எனத் தொடங்கும் திருச்செந்தூர்த் திருப்புகழில்,<br><a href=\"/thiru/nnt0053_u.html\" target=\"_self\" class=\"abltn\">(பாடல் 53)</a>, பார்வதி தேவியே முருகனுக்கு வேல் கொடுத்தார்<br>என மேலும் கூறுகிறார். இன்றும் சிக்கலில், முருகன் வேல் வாங்குகிற<br>காட்சியை பிரம்மோட்சவத்தில் காணலாம்.<br><br>இந்த வேல் விருத்தத்தில் அடுக்கடுக்காக தேவியின் திருநாமாக்கள்<br>கூறி இருப்பதில் ஒரு சூக்கும கருத்து உள்ளது. தேவியின்<br>பீஜாட்சரமாகிய 'ஹ்ரீம்' என்பதுடன் 'ஓம் நமசிவாய' என்கிற<br>பஞ்சாட்சரமும் சேர்ந்து, 'ஓம் ஹ்ரீம் நம சிவாய' என்கிற சக்தி<br>பஞ்சாட்சரியாக மாறுகிறது. இந்த 'சக்தி பஞ்சாட்சர' சொரூபமே<br>வேலாயுதம் என்பதே ரகசிய மந்திர கருத்து.<br><br>ஆதிசங்கரரும் தாம் இயற்றிய வேலாயுத துதியில், '<strong>சக்தே பஜே த்வாம்</strong>'<br>என்று வேலாயுதத்தை பெண்பாலாக கூறுகிறார். வேலாயுதத்தில்<br>சிவத்துடன் சக்தியும் சேர்ந்திருக்கிறது என்பதற்கு இதுவும் ஒரு சான்றாகும்.<br>",
        "songtitle": "வெங்காள கண்டர்கைச் சூலமுந"
    },
    {
        "songid": "vv03",
        "song": "<br>வேதாள பூதமொடு காளிகா ளாத்ரிகளும்<br>&nbsp;&nbsp;&nbsp;வெகுளுறு பசாசகணமும்<br><br>வெங்கழு குடன்கொடி பருந்துசெம் புவனத்தில்<br>&nbsp;&nbsp;&nbsp;வெம்பசி ஒழிக்கவந்தே<br><br>ஆதார கமடமுங் கணபண வியாளமும்<br>&nbsp;&nbsp;&nbsp;அடக்கிய தடக்கிரியெலாம்<br><br>அலையநட மிடுநெடுந் தானவர் நிணத்தசை<br>&nbsp;&nbsp;&nbsp;அருந்திப் புரந்தவைவேல்<br><br>தாதார் மலர்ச்சுனைப் பழநிமலை சோலைமலை<br>&nbsp;&nbsp;&nbsp;தனிப்பரங் குன்றேரகம்<br><br>தணிகைசெந் தூரிடைக் கழிஆவி னன்குடி<br>&nbsp;&nbsp;&nbsp;தடங்கடல் இலங்கைஅதனிற்<br><br>போதார் பொழிற்கதிர் காமத் தலத்தினைப்<br>&nbsp;&nbsp;&nbsp;புகழும்அவ ரவர்நாவினிற்<br><br>புந்தியில் அமர்ந்தவன் கந்தன்முரு கன்குகன்<br>&nbsp;&nbsp;&nbsp;புங்கவன் செங்கை வேலே.<br><br><strong>......... சொற்பிரிவு .........</strong><br><br>வேதாள பூதமொடு காளி காளாத்ரிகளும்<br>&nbsp;&nbsp;&nbsp;வெகுளுறு பசாச கணமும்<br><br>வெம் கழுகுடன் கொடி பருந்து செம் புவனத்தில்<br>&nbsp;&nbsp;&nbsp;வெம்பசி ஒழிக்க வந்தே<br><br>ஆதார கமடமும் கணபண வியாளமும்<br>&nbsp;&nbsp;&nbsp;அடக்கிய தடக்கிரி எலாம்<br><br>அலைய நடமிடு நெடுந் தானவர் நிணத்தசை<br>&nbsp;&nbsp;&nbsp;அருந்திப் புரந்த வைவேல்<br><br>தாது ஆர் மலர்ச் சுனைப் பழநி மலை சோலை மலை<br>&nbsp;&nbsp;&nbsp;தனிப் பரங்குன்று ஏரகம்<br><br>தணிகை செந்தூர் இடைக்கழி ஆவினன்குடி<br>&nbsp;&nbsp;&nbsp;தடங்கடல் இலங்கை அதனில்<br><br>போது ஆர் பொழில் கதிர்காமத் தலத்தினைப்<br>&nbsp;&nbsp;&nbsp;புகழும் அவர் அவர் நாவினிற்<br><br>புந்தியில் அமர்ந்தவன் கந்தன் முருகன் குகன்<br>&nbsp;&nbsp;&nbsp;புங்கவன் செம் கை வேலே.<br><br><strong>......... பதவுரை .........</strong><br><br><strong>வேதாள பூதமொடு</strong> ... முருகனின் சேனைகளான வேதாள<br>கணங்களும் பூத கணங்களும்,<br><br><strong>காளி காளாத்தரிகளும்</strong> ... நச்சுப் பற்களை உடைய கொடிய<br>நாக சர்ப்பங்களும்,<br><br><strong>வெகுளுறு</strong> ... பசியால் சினங் கொண்டிருக்கும்,<br><br><strong>பசாச கணங்களும்</strong> ... பிசாசு கூட்டங்களும்,<br><br><strong>வெங்கழுகுடன்</strong> ... கொடிய பருந்துகள்,<br><br><strong>கொடி</strong> ... காக்கைகள்,<br><br><strong>பருந்து</strong> ... பருந்துகள் (இவைகளுடன்),<br><br><strong>செம்புவனத்தில்</strong> ... செழிப்பான இவ்வுலகத்தில்,<br><br><strong>வெம்பசி ஒழிக்க வந்து</strong> ... கொடிய பசியைத் தீர்க்கும்படி போர்க்<br>களத்தில் எழுந்தருளி,<br><br><strong>ஆதார கமடமும்</strong> ... உலகத்தைத் தாங்கிக் கொண்டிருக்கும்<br>கூர்ம ராஜனும்,<br><br><strong>கணபண வியாளமும்</strong> ... கூட்டமான படங்களை உடைய<br>ஆதிஷேசனும்,<br><br><strong>அடக்கிய</strong> ... தாங்கி இருக்கும்,<br><br><strong>தடக் கிரி எலாம்</strong> ... பரந்த மலைகளில் எல்லாம்,<br><br><strong>அலைய நடமிடு</strong> ... அங்கும் இங்கும் நடந்துகொண்டு<br>துன்பத்தை விளைவித்த,<br><br><strong>நெடும் தானவர்</strong> ... பெரிய வடிவுள்ள அரக்கர்களின்,<br><br><strong>நிணத்தசை</strong> ... கொழுப்பையும் மாமிசத்தையும்,<br><br><strong>அருந்தி</strong> ... உணவாகக் கொண்டு,<br><br><strong>புரந்த</strong> ... உலகத்தை எல்லாம் காப்பாற்றி அருளிய,<br><br><strong>வை வேல்</strong> ... கூரிய வேல்,<br><br>(அது எது என வினவினால்)<br><br><strong>தாதார் மலர்ச் சுனை</strong> ... மகரந்தப் பொடிகள் நிறைந்துள்ள<br>பூஞ்சோலைகள் அருவிகள் விளங்கும்,<br><br><strong>பழநி மலை</strong> ... பழநி மலை,<br><br><strong>சோலை மலை</strong> ... பழமுதிர்ச்சோலை,<br><br><strong>தனிப்பரங் குன்று</strong> ... ஒப்பற்ற திருப்பரங்குன்றம்,<br><br><strong>ஏரகம்</strong> ... சுவாமி மலை,<br><br><strong>செந்தூர்</strong> ... திருச்செந்தூர்,<br><br><strong>இடைக்கழி</strong> ... திருவிடைக்கழி,<br><br><strong>ஆவினன் குடி</strong> ... திருவாவினன் குடி,<br><br><strong>தடங்கடல் இலங்கை அதனில்</strong> ... பெரிய கடல் சூழ்ந்த<br>இலங்கைத் தீவில்,<br><br><strong>போதார் பொழில்</strong> ... மலர்கள் நிறைந்த பூங்காக்கள் உள்ள,<br><br><strong>கதிர்காம தலத்தினை</strong> ... கதிர்காமப் பதியை,<br><br><strong>புகழும் அவரவர்</strong> ... விரும்பித்துதிக்கின்ற அடியார்களின்,<br><br><strong>நாவில்</strong> ... நாவிலும்,<br><br><strong>புந்தியில்</strong> ... சித்தத்திலும்,<br><br><strong>அமர்ந்தவன்</strong> ... வீற்றிருக்கும்,<br><br><strong>கந்தன்</strong> ... கந்தக் கடவுள்,<br><br><strong>முருகன்</strong> ... முருகப் பெருமான்,<br><br><strong>குகன்</strong> ... குகன்,<br><br><strong>புங்கவன்</strong> ... புனித மூர்த்தியின்,<br><br><strong>செங்கை வேலே</strong> ... அழகிய வேலாயுதமே அது.<br><br><strong>......... விளக்கவுரை .........</strong><br><br>முப்பிறவியில் செய்த பாவத்தின் பலனாக, உயிர்கள் வேதாள பூதங்களாக<br>மாறி, அவைகளில் சில முருகனின் சேனைகளில் வந்திருக்கின்றன.<br>அவைகள் எப்பொழுதும் முருகப் பெருமானையே புகழ்ந்து பாடி அதன்<br>மூலம் உய்வு பெறுகின்றன என்பதை பூத வேதாள வகுப்பிலும்,<br>திருப்புகழிலும் அநுபூதியிலும் காணலாம்.<br><br><strong>&nbsp;&nbsp;&nbsp;.. கள முழுதும் வாழிய திருப்புகழ் முழக்குவன ..</strong><br><br>(பூத வேதாள வகுப்பு)<br><br><strong>&nbsp;&nbsp;&nbsp;.. வேதாள கணம் புகழ் வேலவனே</strong><br><br><a href=\"/anuboothi/anuboothi_sn038_u.html\" target=\"_self\" class=\"abltn\">(அநுபூதி பாடல் 38 - 'ஆதாளியை')</a>.<br><br>நாக சர்ப்பத்திற்கு 'காளி', 'காளாத்தரி', 'எமன்', 'எமதூதி' என நான்கு விஷப்<br>பற்கள் உண்டு. அவற்றில் இரண்டை இங்கு குறிப்பிடுகிறார்.<br><br>மந்தர மலையை தாங்கி நிற்கும் திருமாலாகிய கூர்மத்தை இந்த வகுப்பில்<br>குறிப்பிடுகிறார் என்பது பல உரை ஆசிரியர்களின் கருத்து. ஆனால்<br>திருமாலாகிய கூர்மம் திருப்பாற்கடலை கடைந்த பிறகு மீண்டும் தனது<br>இருப்பிடமாகிய வைகுண்டத்திற்கே செல்கிறார். இங்கு,<br>ஆமைகளுக்கெல்லாம் தலைவனாகிய கூர்ம ராஜனைத்தான்<br>குறிப்பிடுகிறார் என பொருளாகக் கொள்வதே சிறப்பாகும்.<br><br>அசுரர்கள் மலைகளில் எல்லாம் உலாவி பெரும் துன்பம் விளைவித்தனர்<br>என்பதை, <br><br>&nbsp;&nbsp;&nbsp;<strong>'மலை நிருதர் உக'</strong><br><br>என்னும் 'குழல் அடவி முகில் .. ' எனத் தொடங்கும் பழநித் திருப்புகழ் அடியில் காணலாம். <a href=\"/thiru/nnt0147_u.html\" target=\"_self\" class=\"abltn\">(பாடல் 147)</a><br><br>அருணகிரியார், இங்கு பல தலங்களை வரிசைப்படுத்தி கூறும்போது,<br>பழநியையும் திருவாவினன்குடியையும் தனித்தனியாக குறிப்பிடுவது<br>கவனத்திற்கு உரியது. ஆறு படை வீடுகளைத் தவிர அதற்கு சமமான<br>பெருமையுடன் கதிர்காமத்தையும் திருவிடைக்கழியையும் சேர்த்திருப்பது<br>ஆராய்ச்சிக்குரியது.<br><br>முருகனின் திருப்புகழைப் பாடும் அடியார்களின் நாவில் முருகன்<br>குடிகொண்டுள்ளான் என்பதை பல இடங்களில் குறிப்பிடுகிறார்.<br><br><strong>&nbsp;&nbsp;&nbsp;1. .. பல கலை படித்தோது பாவாணர் நாவிலுறை ..</strong><br><br><a href=\"/thiru/nnt0166_u.html\" target=\"_self\" class=\"abltn\">பழநித் திருப்புகழ் - 'தலைவலி மருத்தீடு' (பாடல் 166)</a><br><br><strong>&nbsp;&nbsp;&nbsp;2. .. நித்தமு மோது வார்கள் சித்தமெ வீட தாக<br>&nbsp;&nbsp;&nbsp;&nbsp;&nbsp;&nbsp;நிர்த்தம தாடு மாறு முகவோனே</strong><br><br><a href=\"/thiru/nnt0780_u.html\" target=\"_self\" class=\"abltn\">வைத்தீசுரன் கோயில் திருப்புகழ் - 'எத்தனை கோடி' (பாடல் 780)</a><br><br><strong>&nbsp;&nbsp;&nbsp;3. நினைத்தார் சித்தத் துறைவோனே</strong><br><br><a href=\"/thiru/nnt0447_u.html\" target=\"_self\" class=\"abltn\">திருக்காளத்தித் திருப்புகழ் - 'சிரத்தானத்தி' (பாடல் 447)</a>.<br>",
        "songtitle": "வேதாள பூதமொடு காளிகா ளாத்"
    },
    {
        "songid": "vv04",
        "song": "<br>அண்டர்உல குஞ்சுழல எண்திசைக ளுஞ்சுழல<br>&nbsp;&nbsp;&nbsp;அங்கியும் உடன்சுழலவே<br><br>அலைகடல்க ளுஞ்சுழல அவுணருயி ருஞ்சுழல<br>&nbsp;&nbsp;&nbsp;அகிலதல முஞ்சுழலவே<br><br>மண்டல நிறைந்தரவி சதகோடி மதியுதிர<br>&nbsp;&nbsp;&nbsp;மாணப் பிறங்கியணியும்<br><br>மணிஒலியி னிற்சகல தலமுமரு ளச்சிரம<br>&nbsp;&nbsp;&nbsp;வகைவகையி னிற்சுழலும் வேல்<br><br>தண்டமுட னுங்கொடிய பாசமுட னுங்கரிய<br>&nbsp;&nbsp;&nbsp;சந்தமுட னும்பிறைகள்போல்<br><br>தந்தமுட னுந்தழலும் வெங்கணுட னும்பகடு<br>&nbsp;&nbsp;&nbsp;தன்புறம் வருஞ்சமனையான்<br><br>கண்டுகுலை யும்பொழுதில் அஞ்சலென மென்சரண<br>&nbsp;&nbsp;&nbsp;கஞ்சம்உத வுங்கருணைவேள்<br><br>கந்தன்முரு கன்குமரன் வண்குறவர் தம்புதல்வி<br>&nbsp;&nbsp;&nbsp;கணவன் அடல் கொண்ட வேலே.<br><br><strong>......... சொற்பிரிவு .........</strong><br><br>அண்டர் உலகும் சுழல எண்திசைகளும் சுழல<br>&nbsp;&nbsp;&nbsp;அங்கியும் உடன் சுழலவே<br><br>அலை கடல்களும் சுழல அவுணர் உயிரும் சுழல<br>&nbsp;&nbsp;&nbsp;அகில தலமும் சுழலவே<br><br>மண்டலம் நிறைந்த ரவி சத கோடி மதி உதிரம்<br>&nbsp;&nbsp;&nbsp;மாணப் பிறங்க அணியும்<br><br>மணி ஒலியினில் சகல தலமும் மருளச் சிரம<br>&nbsp;&nbsp;&nbsp;வகை வகையில் சுழலும் வேல்<br><br>தண்டமுடம் கொடிய பாசமுடனும் கரிய<br>&nbsp;&nbsp;&nbsp;சந்தமுடனும் பிறைகள்போல்<br><br>தந்தமுடனும் தழலும் வெம் கணுடனும் பகடு<br>&nbsp;&nbsp;&nbsp;தன்புறம் வருஞ் சமனை யான்<br><br>கண்டு குலையும் பொழுதில் அஞ்சல் என மென்சரண<br>&nbsp;&nbsp;&nbsp;கஞ்சம் உதவும் கருணைவேள்<br><br>கந்தன் முருகன் குமரன் வண்குறவர் தம் புதல்வி<br>&nbsp;&nbsp;&nbsp;கணவன் அடல் கொண்ட வேலே.<br><br><strong>......... பதவுரை .........</strong><br><br>வேல் வருகின்ற வேகத்தினால் நடந்தவைகள்<br><br><strong>அண்டர் உலகம் சுழல</strong> ... தேவலோகம் சுழற்சி அடையவும்,<br><br><strong>எண் திசைகளும் சுழல</strong> ... எட்டு திசைகளும் நிலை தடுமாறி சுற்றவும்,<br><br><strong>அங்கியும் உடன் சுழலவே</strong> ... எல்லாவற்றையும் நீறாக்கக் கூடிய<br>அக்னி தேவனும் சுற்றவும்,<br><br><strong>அலை கடல்களும் சுழல</strong> ... அலை வீசும் சமுத்திரம் கொதிப்படைந்து<br>கொந்தளிக்கவும்,<br><br><strong>அவுணர் உயிரும் சுழல</strong> ... அசுரர்களின் உயிர்கள் தமக்கு முடிவு காலம்<br>வந்து விட்டதே என எண்ணி பதட்டத்தினால் சுற்றவும்,<br><br><strong>அகில தலமும் சுழலவே</strong> ... எல்லா பிரபஞ்சமும் சுழலவும்,<br><br><strong>மண்டல நிறைந்த சத கோடி ரவி</strong> ... வட்ட வடிவமாயுள்ள ஆயிரம்<br>கோடி சூரியர்கள் போலவும்,<br><br><strong>சதகோடி மதி</strong> ... ஆயிரம் கோடி சந்திரர்கள் போலவும் (விளங்கிக்<br>கொண்டு),<br><br><strong>உதிர மாணப் பிறங்கி</strong> ... அசுரர்களின் குருதி ஏராளமாக பெருக,<br><br><strong>அணியும் மணி ஒலி</strong> ... தான் பூஷணமாக அணிந்திருக்கும்<br>மணிகளின் சப்தத்தால்<br><br><strong>சகல தலமும் மருள</strong> ... எல்லா உலகங்களும் மருட்சி அடையவும்,<br><br><strong>சிரம வகை வகையினில் சுழலும் வேல்</strong> ... ஆயுதப் பயிற்சியை<br>படையில் பலவித நடைகளுடன் சுழன்று வருகின்ற வேலாயுதம்<br><br>(அது யாருடையது என வினவினால்)<br><br><strong>தண்டமுடனும்</strong> ... தண்டாயுதத்துடனும்,<br><br><strong>கொடிய பாசமுடனும்</strong> ... கொடுமையான பாசக் கயிற்றுடனும்,<br><br><strong>கரிய சந்தமுடனும்</strong> ... கருத்த நிறத்துடனும்,<br><br><strong>பிறைகள் போல் தந்தமுடனும்</strong> ... சந்திர பிறை போல் வளைந்த<br>கோரப் பற்களுடனும்,<br><br><strong>தழலும் வெங்கணுடனும்</strong> ... தீக் கொப்புளிக்கின்ற கொடிய<br>கண்களுடனும்,<br><br><strong>பகடு தன் புறம்</strong> ... எருமைக் கடாவில் ஏறி வரும்,<br><br><strong>சமனை</strong> ... எமனை,<br><br><strong>யான் கண்டு குலையும் பொழுதில்</strong> ... நான் பார்த்து அச்சப்பட்டு<br>நடுங்கும்போது,<br><br><strong>அஞ்சல் என</strong> ... பயப்படாதே என்று,<br><br><strong>மென் சரண கஞ்சம் உதவும் கருணைவேள்</strong> ... தன்னுடைய<br>மிருதுவான தாமரை மலரன்ன திருவடித் தாமரையை தந்தருளும்<br>கருணாமூர்த்தி,<br><br><strong>கந்தன்</strong> ... கந்தப் பெருமான்,<br><br><strong>முருகன்</strong> ... முருகப் பெருமான்,<br><br><strong>குமரன்</strong> ... குகப் பெருமான்<br><br><strong>வண் குறவர்</strong> ... வளப்பமான வாழ்க்கையை உடைய வேடர்களின்,<br><br><strong>தம் புதல்வி</strong> ... புத்திரியான வள்ளிப் பிராட்டியின்,<br><br><strong>கணவன்</strong> ... மணாளன்,<br><br><strong>அடல் கொண்ட வேலே</strong> ... மிகவும் வளமையான வேலாயுதமே அது.<br><br><strong>......... விளக்கவுரை .........</strong><br><br>வேலாயுதம் எப்படி உலகத்தை எல்லாம் ஆட்டி வைக்கிறது என்பதற்கு<br>ஒரு ரகசிய குறிப்பு கந்தர் அலங்காரத்தின் 3 வது பாட்டில் காணலாம்.<br><br><strong>தேரணி யிட்டுப் புரமெரித் தான்மகன் செங்கையில்வேற்<br>&nbsp;&nbsp;&nbsp;கூரணி யிட்டணு வாகிக் கிரெளஞ்சங் குலைந்தரக்கர்<br>&nbsp;&nbsp;&nbsp;&nbsp;&nbsp;&nbsp;நேரணி யிட்டு வளைந்த கடக நெளிந்தது சூர்ப்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;பேரணி கெட்டது தேவேந்தர லோகம் பிழைத்ததுவே</strong><br><br>வேலாயுதம் அணுகுண்டு போல் சகல பிரபஞ்சத்தையும் அழிக்க<br>வல்லது என்பதை மேற்கண்ட அலங்காரத்தால் உணரலாம்.<br><br>எமன் அடியார்களைப் பற்ற வரும்போது, எப்படி மார்க்கண்டேயரைப்<br>பிடிக்க வந்த எமனை சிவபெருமானின் திருப்பாதம் உதைத்து<br>விரட்டிவிட்டதோ, அதுபோல முருகப் பெருமானின் வேலாயுதமும்<br>நம்மைக் காக்கும் என்பதை வேல் வகுப்பில்,<br><br><strong>தருக்கிநமன் முருக்கவரின் எருக்குமதி<br>&nbsp;&nbsp;&nbsp;தரித்தமுடி படைத்தவிறல் படைத்தஇறை கழற்குநிக ராகும்</strong><br><br>... என்கிறார் அருணகிரியார்.<br><br>முருகன் வேறு .. வேலாயுதம் வேறு என்பது கிடையாது என்கிற<br>ரகசியக் கருத்தை,<br><br><strong>உததியிடை கடவுமர கதவருண குலதுரக<br>&nbsp;&nbsp;&nbsp;வுபலளித கனகரத சதகோடி சூரியர்கள் உதயமென ..</strong><br><br>என்கிற அதே அடை மொழியை வேலுக்கும் கூறுகிறார். முருகனுக்கு<br>ஒரே சமயத்தில் சூரிய ஒளியுடன் சந்திர ஒளியும் உண்டு என்பதை<br>'சந்தர நிறங்களும்' என்கிற அடியில் காணலாம். அதாவது<br>சூரியனைப்போல ஒளியுண்டு. ஆனால் வெப்பம் கிடையாது.<br>சந்தரனைப்போல குளிர்ச்சி உண்டு.<br>",
        "songtitle": "அண்டர்உல குஞ்சுழல எண்திசை"
    },
    {
        "songid": "vv05",
        "song": "<br>ஆலமாய் அவுணருக் கமரருக் கமுதமாய்<br>&nbsp;&nbsp;&nbsp;ஆதவனின் வெம்மைஒளிமீ<br><br>தரியதவ முநிவருக் கிந்துவிற் றண்ணென்<br>&nbsp;&nbsp;&nbsp;றமைந்தன்ப ருக்கு முற்றா<br><br>மூலமாம் வினையறுத் தவர்கள்வெம் பகையினை<br>&nbsp;&nbsp;&nbsp;முடித்திந்தி ரர்க்கு மெட்டா<br><br>முடிவிலா நந்தநல் கும்பத மளித்தெந்த<br>&nbsp;&nbsp;&nbsp;மூதண்ட மும்புகழும் வேல்<br><br>ஏலமா யானையின் கோடதிற் சொரிமுத்து<br>&nbsp;&nbsp;&nbsp;மின்பணைக ளுமிழு முத்தும்<br><br>இனிவாடை மான்மதம் அகிலோடு சந்தனம்<br>&nbsp;&nbsp;&nbsp;இலவங்க நறவமாருந்<br><br>தாலமா மரமுதற் பொருள்படைத் திடும்எயினர்<br>&nbsp;&nbsp;&nbsp;தருவநிதை மகிழ்நன் ஐயன்<br><br>தனிநடம் புரிசமர முருகன்அறு முகன்குகன்<br>&nbsp;&nbsp;&nbsp;சரவணக் குமரன் வேலே.<br><br><strong>......... சொற்பிரிவு .........</strong><br><br>ஆலமாய் அவுணருக்கு அமரருக்கு அமுதமாய்<br>&nbsp;&nbsp;&nbsp;ஆதவனின் வெம்மை ஒளி மீது<br><br>அரிய தவமுநிவருக்கு இந்துவின் தண் என்று<br>&nbsp;&nbsp;&nbsp;அமைந்து அன்பருக்கு முற்றா<br><br>மூலமாம் வினை அறுத்து அவர்கள் வெம் பகையினை<br>&nbsp;&nbsp;&nbsp;முடித்து இந்திரர்க்கும் எட்டா<br><br>முடிவில் ஆநந்தம் நல்கும் பதம் அளித்து எந்த<br>&nbsp;&nbsp;&nbsp;மூதண்டமும் புகழும் வேல்<br><br>ஏல மா யானையின் கோடு அதில் சொரி முத்தும்<br>&nbsp;&nbsp;&nbsp;இன்பணைகள் உமிழும் முத்தும்<br><br>இனி வாடை மான் மதம் அகிலோடு சந்தனம்<br>&nbsp;&nbsp;&nbsp;இலவங்க நறவம் ஆரும்<br><br>தாலம் மா மரம் முதல் பொருள் படைத்திடும் எயினர்<br>&nbsp;&nbsp;&nbsp;தரு வநிதை மகிழ்நன் ஐயன்<br><br>தனிநடம் புரி சமர முருகன் அறுமுகன் குகன்<br>&nbsp;&nbsp;&nbsp;சரவண குமரன் வேலே.<br><br><strong>......... பதவுரை .........</strong><br><br><strong>ஆலமாய் அவுணருக்கு</strong> ... பகைவர்களாகிய அரக்கர்களுக்கு ஆலகால<br>விஷத்தைப் போல் நின்று அவர்களை அழித்தும்,<br><br><strong>அமரருக்கு அமுதமாய்</strong> ... (தன்னைத் துதித்த) தேவர்களுக்கு<br>அமிர்தம் போல் புத்துயிர் கொடுப்பதாயும்,<br><br><strong>ஆதவனின் வெம்மை ஒளி மீது</strong> ... சூரியனின் தேஜசை மீறியுள்ள<br>வகையில்,<br><br><strong>அரிய தவ முனிவருக்கு</strong> ... செயற்கரிய தவம் செய்து தவக்கினியால்<br>ஜொலிக்கும் ரிஷிகளுக்கு,<br><br><strong>இந்துவின் தண் என்று அமைந்து</strong> ... சந்திரனின் குளிர்ச்சியைப்போல்<br>அவர்களின் தவ வெப்பத்தை சமப்படுத்துவதாய் அமைந்து,<br><br><strong>அன்பருக்கு</strong> ... தன்னைத் துதிக்கும் அடியவர்களுக்கு,<br><br><strong>முற்றா மூலமாம் வினை அறுத்து</strong> ... எப்பொழுதும் முற்றுப் பெறாத<br>வகையில் மீண்டும் மீண்டும் கிளம்பி எழும் சஞ்சித பிராப்த வினைகளை<br>அடியோடு ஒழித்து,<br><br><strong>அவர்கள் வெம் பகையினை முடித்து</strong> ... அந்த அன்பர்களின்<br>அகப்பகை புறப்பகை இரண்டையும் அடியோடு ஒழித்து,<br><br><strong>இந்திரருக்கும் எட்டா</strong> ... தேவர்களுக்குக்கூட கிடைப்பதற்கு அரிய<br><br><strong>முடிவில் ஆநந்த நல்கும் பதம் அளித்து</strong> ... அழிவில்லாத<br>பேரின்பமாகிய சாயுச்ய பதவியைக் கொடுத்து,<br><br><strong>எந்த மூதண்டமும் புகழும் வேல்</strong> ... எல்லா அண்டங்களும்<br>போற்றும் வேலாயுதம்<br><br>(அது யாருடையது என வினவினால்)<br><br><strong>ஏல மா யானையின் கோடு அதில்</strong> ... பொருந்தி இருக்கும்<br>பெரிய யானைத் தந்தத்திலிருந்து<br><br><strong>சொரி முத்து</strong> ... உயிர்கின்ற முத்துக்களையும்,<br><br><strong>இன் பணைகள் உமிழும் முத்தும்</strong> ... இனிய மூங்கில்களில்<br>இருந்து விழும் முத்துக்களையும்,<br><br><strong>இனி வாடை மான் மதம்</strong> ... இனிய மணம் வீசும் கஸ்தூரி,<br><br><strong>அகிலோடு சந்தனம்</strong> ... அகில், சந்தனம்,<br><br><strong>இலவங்க நரவம்</strong> ... இலவங்கம் (கிராம்பு), தேன்,<br><br><strong>ஆரும்</strong> ... இவைகைள் எல்லாவற்றையும்,<br><br><strong>தால மா மர முதல்</strong> ... பனை, மா முதலிய மரங்களையும்,<br><br><strong>பொருள் படைத்திடும்</strong> ... தனது சொத்துக்களாக கொண்டிருக்கும்,<br><br><strong>எயினர் தரு வனிதை</strong> ... வேடர்களால் வளர்க்கப்பட்ட வள்ளி<br>நாயகியுடன்,<br><br><strong>மகிழ்னன் ஐயன்</strong> ... மகிழ்ந்து மணந்த பெருமான்,<br><br><strong>தனி நடனம் புரி சமர முருகன்</strong> ... போர்க் களத்தில் ஒப்பற்ற<br>நடனம் புரிந்த முருகன்,<br><br><strong>அறுமுகன் குகன் சரவணக் குமரன் வேலே</strong> ... ஆறுமுகன், குகன்,<br>ஸரவணபவன், குமாரக் கடவுளின் வேலாயுதமே.<br><br><strong>......... விளக்கவுரை .........</strong><br><br>வேலாயுதம் கொடியவர்களுக்கு தீமையையே விளைவிக்கும் என்பதை,<br>'வஞ்ச வேல்' என்கிற சொற்றொடரால் அறிய முடிகிறது. தேவர்கள் கந்தப்<br>பெருமானையும் அவனது வேலாயுதத்தையும் பூஜித்ததினால் அமிர்தம்<br>உண்டும், அசுரர்களால் மரணம் அடையும் அவர்கள் வேலாயுதத்தின்<br>மூலமாக பரிபூரண அமிர்தத் தன்மை பெறுகிறார்கள்.<br><br>முனிவர்கள் தவாக்னியால் குண்டலிணி சக்தி தேகத்தை கனல் போல்<br>சுற்றி இருப்பதினால் உலகம் இந்த வெப்பத்தை தாங்க முடியாது என்று<br>கருணை உள்ளம் கொண்ட வேலாயுதம் சந்திரனின் அமிர்த சக்தியைப்<br>போல் அவ் வெப்பத்தை சமன் படுத்துகிறது. இதற்கு குண்டலிணி<br>யோகத்தில் ஒரு குறிப்பு காண முடிகிறது. யோகாப்பியாசம் செய்பவர்கள்<br>சுழு முனை நாடியில் மூன்று மண்டலத்தைக் கடக்க வேண்டும். முதலில்<br>சூரிய மண்டலம், பின் அக்னி மண்டலம். கடைசியில் சந்தர மண்டலம்.<br>அக்னி மண்டலத்தின் வெப்பத்தை சந்திர மண்டலத்தின்,<br><br><strong>&nbsp;&nbsp;&nbsp;.. கலா இன்ப அமுதூரல் ..</strong><br><br>தெளிவிக்கிறது. ஆதலால் யோகாப்பியாசம் செய்பவர்கள் வேலாயுதத்தை<br>தியானித்தால் யோகத் தவம் கைகூடும் என்பது ஒரு ரகசிய குறிப்பு.<br><br>பிரம்மனின் மானசீக புத்திரனான கிருதன் என்பவனுக்கு வால கல்யர்<br>என்கிற 60,000 புத்திரர்கள். இவர்கள் கட்டை விரல் அளவே உருவம்<br>கொண்டவர்கள். இவர்கள் தாம் செய்த சிவ தவத்தால், சூரியன் பவனி<br>வரும்போது அவனது தேரைச் சுற்றி வருவர். இதன் நோக்கம்<br>சூரியனுடைய அளவு கடந்த வெப்பம் பூலோகத்தில் உள்ள உயிர்களை<br>பாதிக்காமலிருக்க கருணை உள்ளமே. சூரியன் சுற்றி வரும்போது ஒரு<br>அசுரர் கூட்டம் இவர்களுடன் போர் புரிகின்றன. அப்போது இந்த<br>ரிஷிகளுக்கு துணையாகப் போவது வேலாயுதமே.<br><br>புய வகுப்பின் ஆரம்பத்தில்,<br><br><strong>வசைதவிர் ககன சரசிவ கரண மகாவ்ரத<br>&nbsp;&nbsp;&nbsp;சீலசால வரமுநி சித்தரை<br>&nbsp;&nbsp;&nbsp;&nbsp;&nbsp;&nbsp;அஞ்சல் அஞ்சல் என்று வாழ்வித் துநின்றன.</strong><br><br>.. என வரும் அடிகள் இவர்களையே குறிக்கும்.<br><br>தேவர்களுக்கு தேவலோக வாழ்க்கை அவர்கள் செய்த தவத்தின்<br>மூலமாக கிடைத்தது என்றாலும் அந்த வாழ்வு ஸ்திரமானது ஆகாது.<br>அந்த புண்ய வினை முடிந்தவுடன் மீண்டும் அவர்கள் பூலோகத்திற்கு<br>வருவர். ஆனந்தப் பெருவாழ்வை அடியார்களுக்கு கொடுப்பது<br>முருகனின் திருவருளே.<br><br>முருகனின் திருவருட் சக்தியே வேலாயுதம். அது நம்மை<br>பெருவாழ்வுக்கு இலக்காக்கும். வேடர்களுக்கு சொத்தான முத்துக்கள்<br>மற்றும் காட்டு விளை பொருட்கள் எல்லாவற்றையும் முருகன் வள்ளி<br>பிராட்டி மூலமாக பெற்றான் என்பதை,<br><br><strong>&nbsp;&nbsp;&nbsp;.. சீதனம் கோடு ..</strong><br><br>.. எனத் தொடங்கும் கந்தர் அந்தாதி பாடக் கூறுகிறது. இப் பாடலில்<br>வரும் கடைசி அடியில் 'சிலை அரசு' என முடிவது எல்லா<br>மலைகளுக்கும் .. ஆதிபத்யம் = முருகனுக்கு வள்ளி பிராட்டி மூலமாகக்<br>கிடைத்தது எனக் குறிப்பிடுகிறார் அருணை முனிவர்.<br><br><strong>&nbsp;&nbsp;&nbsp;... தனி நடன புரி சமர ...</strong><br><br>வஞ்சக அசுரர்களை வெல்வதற்காக தெய்வங்கள் செய்த நடனங்கள்<br>மதிவாணண், பரத சேனாபதி போன்ற கூத்து நூல் ஆசிரியர்களால்<br>தெய்வ விருத்தி என அழைக்கப்படுகின்றன. அந்த நடனங்கள்<br>பதினொன்று வகைப்படும்.<br><br><strong>&nbsp;&nbsp;&nbsp;1. அல்லியம்</strong><br><br>அருணகியாரின் வாக்குப்படி, ('சீ உதிரம்' எனத் தொடங்கும்<br>பழநித் திருப்புகழ்) <a href=\"/thiru/nnt0158_u.html\" target=\"_self\" class=\"abltn\">(பாடல் 158),</a><br><br><strong>மாயைவல கஞ்ச னால்விடவெ குண்டு<br>&nbsp;&nbsp;&nbsp;பார்முழுது மண்ட கோளமுந டுங்க<br>&nbsp;&nbsp;&nbsp;&nbsp;&nbsp;&nbsp;வாய்பிளிறி நின்று மேகநிகர் தன்கை யதனாலே<br><br>வாரியுற யுற அண்டி வீறொடுமு ழங்கு<br>&nbsp;&nbsp;&nbsp;நீரைநுகர் கின்ற கோபமொடெ திர்ந்த<br>&nbsp;&nbsp;&nbsp;&nbsp;&nbsp;&nbsp;வாரண இரண்டு கோடொடிய வென்ற நெடியோனாம்</strong><br><br>.. வஞ்சகன் கம்சனால் அனுப்பப்பட்ட குவலாபீடம் என்கிற யானையை,<br>ஸ்ரீ கண்ணபிரான் சென்று அழித்தபோது ஆடிய நடனம் இதுவாகும்.<br><br><strong>&nbsp;&nbsp;&nbsp;2. கொடுகொட்டி</strong><br><br><a href=\"/thiru/nnt1129_u.html\" target=\"_self\" class=\"abltn\">'ஆனாத ஞான' - பொதுத் திருப்புகழ் (பாடல் 1129)</a><br><br><strong>மாநாக நாண்வ லுப்பு றத்து க்கியோர்<br>&nbsp;&nbsp;&nbsp;மாமேரு பூத ரத்த னுப்பி டித்தொரு<br>&nbsp;&nbsp;&nbsp;&nbsp;&nbsp;&nbsp;மாலாய வாளி யைத்தொ டுத்த ரக்கரி லொருமூவர்<br><br>மாளாது பாத கப்பு ரத்ர யத்தவர்<br>&nbsp;&nbsp;&nbsp;தூளாக வேமு தற்சி ரித்த வித்தகர்</strong><br><br>.. ஆன சிவபெருமான், திரிபுர சம்ஹாரம் செய்து முடித்தவுடன் தனது<br>திருக் கைகளைக் கொட்டி ஆடிய நடனமே இதுவாகும்.<br><br><strong>&nbsp;&nbsp;&nbsp;3. குடம்</strong><br><br>மகாபலியின் புத்திரனான பாணாசுரன் சிவபெருமானை வேண்டி<br>ஆயிரம் கரங்களைப் பெற்றான். அவன் தினமும் ஆயிரம் லிங்கங்களை<br>வைத்துப் பூஜை செய்த பிறகு அவைகளை நதியில் விட்டு விடுவது<br>வழக்கம். (இவைகளே நதியின் படுகையிலிருந்து நமக்குக் கிடைக்கும்<br>பாணாலிங்கங்கள். இவைகளையே நாம் சாலிக்கராமங்கள் என<br>பூஜையில் வைத்து வணங்குகிறோம்).<br><br>இவனுடைய மகள் உஷையை மன்மதனின் மகன் அனிருத்தன்<br>களவில் புணர, பாணாசுரனுக்கு இது தெரிந்து அவனை சிறையில்<br>அடைக்க, அவனை மீட்பதற்காக ஸ்ரீ கண்ணபிரான் பாணாசுரனின்<br>நகரமான சோணிதபுரத்தில் மாறு வேடங்கொண்டு ஒரு குடத்தை<br>தலையில் வைத்துக்கொண்டு ஆடிய நடனம் இதுவே.<br><br><strong>&nbsp;&nbsp;&nbsp;4. பாண்டரங்கம்</strong><br><br>பிரம்மன் சிவபெருமானுக்கு தேர் சாரதியாக இருந்து ரதத்தை ஓட்டும்<br>போது அவன் சரஸ்வதியின் பிரிவால் தளர்ந்த சமயம் இதை உணர்ந்த<br>சிவபெருமான் சரஸ்வதியின் உருவமெடுத்து ஆடிய நடனம் இது.<br><br><strong>&nbsp;&nbsp;&nbsp;5. மல்</strong><br><br><a href=\"/thiru/nnt1274_u.html\" target=\"_self\" class=\"abltn\">'முருக மயூர' - பொதுத் திருப்புகழ் (பாடல் 1274)</a><br><br><strong>சகடுதை யாமற் போர்செய்து விளையாடி<br>&nbsp;&nbsp;&nbsp;பொதுவியர் சேரிக்கே வளர் புயல் ..</strong><br><br>.. ஆகிய கண்ணபிரான் கம்சனால் ஏவப்பட்ட சானுரன் என்ற மல்லனை<br>கொன்றபோது ஆடிய கூத்து இது.<br><br><strong>&nbsp;&nbsp;&nbsp;6. கடையம்</strong><br><br>சோணிதபுரி கோட்டை வாயிலுக்கு வெளியே இந்திராணி ஆடிய<br>நடனம் இது.<br><br><strong>&nbsp;&nbsp;&nbsp;7. பேடு</strong><br><br>மன்மதன் தன் மகனைக் காப்பாற்றுவதற்காக பேடி ரூபம் எடுத்து<br>ஆடிய விசித்திரமான நடனம் இது.<br><br><strong>&nbsp;&nbsp;&nbsp;8. மரக்கால்</strong><br><br>துர்கா தேவியை எதிர்த்து போரிட்ட அசுரர்கள் வஞ்சனையால், பாம்பு,<br>தேள் போன்ற கொடிய விஷ ஜந்துக்கள் ரூபம் எடுத்துவர, காளி தேவி<br>மரக்காலின் மேல் ஏறி நடனம் ஆடி அவைகளை உதைத்து அழித்த<br>கூத்து இது.<br><br><strong>&nbsp;&nbsp;&nbsp;9. பாவை</strong><br><br>மஹாலட்சுமி அசுரர்களைக் கொல்வதற்காக கொல்லிப் பாவை உருவம்<br>எடுத்து அவர்களை அழித்தபோது ஆடிய நடனம் இது.<br><br><strong>&nbsp;&nbsp;&nbsp;10. குடை</strong><br><br>யுத்த களத்தில் அசுரர்கள் தம்மிடம் இருந்த தவர், வாள், தோமரம், சூலம்<br>போன்ற ஆயுதங்களை முருகன் மேல் எறிய, அவைகள் புஷ்பங்கள்<br>மாதிரி முருகனின் திருவடிகளில் விழுந்து தூளாகி விடுகின்றன. மேலே<br>செய்வது என்ன என்று அறியாமல் திகைத்து நிற்கின்றனர். நிர்<br>ஆயுதபாணிகளாக நிற்கும் அவர்களைக் கொல்வது யுத்த தர்மமாகாது<br>என எண்ணி முருகன் ஒரு திருவிளையாடல் செய்கிறான். பூதங்களால்<br>தனக்குக் கொடுக்கப்பட்ட ஒரு குடையை எடுத்து முன் பக்கமாக<br>திருப்பி ஒரு நடனம் செய்கிறான். இதுவே குடை நடனம். இந்த<br>அவகாசத்தைப் பயன்படுத்தி அசுரர்கள் ஓடி விடுகின்றனர்.<br><br><strong>&nbsp;&nbsp;&nbsp;11. துடி</strong><br><br>சூர பத்மா நூறு கோடி யோசனை அளவுள்ள மா மரமாய் கடலில்<br>தலைகீழாக நின்றபோது அதன் களைகளில் இருந்து திக்ரமான அக்னி<br>ஜ்வாலை வீசுகின்றது. இதைக் கண்டு உலகமே அஞ்சியது. அப்போது<br>முருகப் பெருமான் தனது தந்தை மாதிரி உடுக்கையை கையில் பிடித்து<br>நடனமாடி ஒலிக்க, சூரனின் மாயை எல்லாம் அடங்கி அவன் நிற்க,<br>தனது வேலாயுத்தினால் அவனது மார்பைப் பிளந்து அருளுகிறார்.<br><br>இந்த இரு விதமான நடனங்களைத்தான் அருணகிரிநாதர் இந்த<br>விருத்தத்தில்<br><br><strong>&nbsp;&nbsp;&nbsp;.. தனி நடனம் புரி சமரன் ..</strong><br><br>என விவரிக்கிறார்.<br>",
        "songtitle": "ஆலமாய் அவுணருக் கமரருக் க"
    },
    {
        "songid": "vv06",
        "song": "<br>பந்தாட லிற்கழங் காடலிற் சுடர்ஊசல்<br>&nbsp;&nbsp;&nbsp;பாடலினொ டாடலின்எலாம்<br><br>பழந்தெவ்வர் கட்கம் துணித்திந்தி ரற்கரசு<br>&nbsp;&nbsp;&nbsp;பாலித்த திறல் புகழ்ந்தே<br><br>சந்தாரு நாண்மலர்க் குழல்அரம் பையர்களும்<br>&nbsp;&nbsp;&nbsp;சசிமங்கை அனையர்தாமுந்<br><br>தன்னைஅன் பொடுபாடி ஆடும்ப்ர தாபமும்<br>&nbsp;&nbsp;&nbsp;தலைமையும் பெற்ற வைவேல்<br><br>மந்தாகிநித்தரங் கச்சடில ருக்கரிய<br>&nbsp;&nbsp;&nbsp;மந்த்ரஉப தேச நல்கும்<br><br>வரதேசி கன்கிஞ்சு கச்சிகா லங்கார<br>&nbsp;&nbsp;&nbsp;வாரணக் கொடி உயர்த்தோன்<br><br>கொந்தார் மலர்க்கடம் புஞ்செச்சை மாலையுங்<br>&nbsp;&nbsp;&nbsp;குவளையுஞ் செங்காந்தளுங்<br><br>கூதாள மலருந் தொடுத்தணியு மார்பினன்<br>&nbsp;&nbsp;&nbsp;கோலத் திருக்கை வேலே.<br><br><strong>......... சொற்பிரிவு .........</strong><br><br>பந்து ஆடலில் கழங்கு ஆடலில் சுடர் ஊசல்<br>&nbsp;&nbsp;&nbsp;பாடலினொடு ஆடலில் எலாம்<br><br>பழம் தெவ்வர் கட்கம் துணித்து இந்திரற்கு அரசு<br>&nbsp;&nbsp;&nbsp;பாலித்த திறல் புகழ்ந்தே<br><br>சந்தம் ஆரு நாள் மலர்க் குழல் அரம்பையர்களும்<br>&nbsp;&nbsp;&nbsp;சசிமங்கை அனையர்தாமும்<br><br>தன்னை அன்பொடு பாடி ஆடும் ப்ரதாபமும்<br>&nbsp;&nbsp;&nbsp;தலைமையும் பெற்ற வைவேல்<br><br>மந்தாகிநித் தரங்கச் சடிலருக்கு அரிய<br>&nbsp;&nbsp;&nbsp;மந்த்ர உபதேச நல்கும்<br><br>வரதேசிகன் கிஞ்சுகச் சிகா அலங்கார<br>&nbsp;&nbsp;&nbsp;வாரணக் கொடி உயர்த்தோன்<br><br>கொந்து ஆர் மலர்க் கடம்பும் செச்சை மாலையும்<br>&nbsp;&nbsp;&nbsp;குவளையும் செம் காந்தளும்<br><br>கூதாள மலரும் தொடுத்து அணியும் மார்பினன்<br>&nbsp;&nbsp;&nbsp;கோலத் திருக் கை வேலே.<br><br><strong>......... பதவுரை .........</strong><br><br><strong>பந்து ஆடலில்</strong> ... பல விதமான பந்து ஆட்டங்களிலும்,<br><br><strong>கழங்கு ஆடலில்</strong> ... கழச்சிக் காய் ஆட்டங்களிலும்,<br><br><strong>சுடர் ஊசல் பாடலினொடு</strong> ... ஒளி வீசுகின்ற ஊஞ்சல் பாடலினோடு,<br><br><strong>ஆடலில் எலாம்</strong> ... மற்ற கும்மி கோலாட்டம் போன்ற ஆட்டங்களில்<br>எல்லாம்,<br><br><strong>பழம் தெவ்வர் கட்கம் துணித்து</strong> ... பழைய பகைவர்களான<br>அசுரர்களின் வாளையும் வீரத்தையும் அடக்கி,<br><br><strong>இந்திரற்கு அரசு பாலித்த திறல் பகழ்ந்தே</strong> ... தேவேந்திரனுக்கு<br>மீண்டும் அரசாட்சியைக் கொடுத்த திறமையைப் புகழ்ந்து,<br><br><strong>சந்தம் ஆரு நாள் மலர் குழல் அரம்பையர்</strong> ... அழகு மிகுந்த புதிய<br>மலர் மாலையை கூந்தலில் அணிந்திருக்கும் ரம்பை, ஊர்வசி,<br>திலோத்தமை போன்ற தேவ மாதர்கள்,<br><br><strong>சசி மங்கை</strong> ... இந்திராணி,<br><br><strong>அனையர்</strong> ... அன்னையர் (முருகனைப் பெற்றெடுத்த கெளரி, கங்கை,<br>கார்த்திகைமார்கள் அனைவரும்),<br><br><strong>தன்னை அன்பொடு பாடி ஆடும் ப்ராதாபமும்</strong> ... தன்னை<br>அன்போடு புகழ்ந்து பாடி நடனம் புரிகின்ற கீர்த்தியையும்,<br><br><strong>தலைமையும்</strong> ... ஆதிபத்யத்தையும்,<br><br><strong>பெற்ற வை வேல்</strong> ... தன்னகத்தே பெற்ற கூரிய வேலாயுதம்<br><br>(அது யாருடையது என வினவினால்)<br><br><strong>மந்தாகினி தரங்க</strong> ... அலை வீசும் கங்கையை<br><br><strong>சடிலருக்கு</strong> ... ஜடா முடியில் தரித்திருக்கும் சிவ பெருமானுக்கு,<br><br><strong>அரிய மந்த்ர உபதேசம் நல்கும்</strong> ... கிடைத்தற்கரிய பிரணவ<br>உபதேசம் செய்த,<br><br><strong>வர தேசிகன்</strong> ... சிறந்த ஆச்சார்ய மூர்த்தியும்,<br><br><strong>கின்சுக சிகா அலங்கார</strong> ... சிவந்த நிறமுள்ள அழகான<br>கொண்டையை உடைய,<br><br><strong>வாரண கொடி உயர்த்தோன்</strong> ... சேவற் கொடியை உயர்த்தி<br>பிடித்திருப்பவனும்,<br><br><strong>கொந்து ஆர் மலர்க் கடம்பும்</strong> ... பூங்கொத்துக்கள் நிறைந்த<br>கடப்ப மாலையையும்<br><br><strong>செச்சை மாலை</strong> ... இருவாச்சி மாலையையும்,<br><br><strong>குவளையும் செம் காந்தளும்</strong> ... நீலோர்பலமும் காந்தள்<br>பூவையும்,<br><br><strong>கூதாள மலரும்</strong> ... நீலச் சங்கு புஷ்பத்தையும்,<br><br><strong>தொடுத்தணியும் மார்பினன்</strong> ... மாலையாகத் தொடுத்து<br>அணிந்திருக்கும் திருமார்பினை உடைய முருகப் பெருமானின்,<br><br><strong>கோல திருக் கை வேலே</strong> ... அழகியத் திருக் கரத்தில் வீற்றிருக்கும்<br>வேலாயுதமே.<br><br><strong>......... விளக்கவுரை .........</strong><br><br>முன் காலத்தில் சிறுவர்கள் விளையாடும் விளையாட்டினை தெய்வீக<br>மணம் கமழும்படியாக அமைத்திருந்தார்கள். திருவாசகத்தில் வரும்<br>திருச் சாழல், திரு அம்மானை போன்றவைகள் இதற்கு உதாரணம்.<br>அதேபோல வேலாயுதத்தின் கீர்த்திகளை பாடிக்கொண்டே சிறுமிகள்<br>கோலாட்டம், பந்தாட்டம் முதலிய விளையாடல்களை புரிந்தனர் என<br>இப்பாடலில் இருந்து ஊகிக்க முடிகிறது.<br><br>ஒருவர் ஞானோபதேசம் பெறுவதற்கு முன் மாந்தரித்த நீரை அவர்<br>தலையில் தெளித்து அவரை உபதேசம் பெறுவதற்கு தகுதி<br>உடையவராக்குவர். இதையே கிருத்துவர்களும் ஞானஸ்நானம் என்பர்.<br>சிவபெருமான் ஞானோபதேசம் பெறுவதற்கு முன் கங்கையின் ஜலம்<br>அவரை புனிதமாக்கியது என்பதை,<br><br><strong>&nbsp;&nbsp;&nbsp;.. மந்தாகிநி தரங்க சடிலருக்கு<br>&nbsp;&nbsp;&nbsp;அரிய மாந்திர உபதேசம் நல்கும் வரதேசிகன் ..</strong><br><br>... என நயம்படக் கூறுகிறார் அருணை முனிவர்.<br><br>முருகப் பெருமானின் சேவல் சாத்வீகக் குணத்தையும் ரஜோ<br>குணத்தையும் கொண்டுள்ளது என்பதை அதன் வெள்ளை நிறமும்<br>சிவப்பான கொண்டையும் எடுத்துக் காட்டுகிறது. அந்தச் சேவலானது<br>அடியார்களுக்கு சாத்வீகமாகவும் பகைவர்களுக்கு வீர<br>குணமுடையதாகவும் இருக்கும் என்கிறார்.<br>",
        "songtitle": "பந்தாட லிற்கழங் காடலிற் ச"
    },
    {
        "songid": "vv07",
        "song": "<br>அண்டங்கள் ஒருகோடி ஆயினுங் குலகிரி<br>&nbsp;&nbsp;&nbsp;அநந்தமா யினுமேவினால்<br><br>அடையவுரு விப்புறம் போவதல் லதுதங்கல்<br>&nbsp;&nbsp;&nbsp;அறியாது சூரனுடலைக்<br><br>கண்டம் படப்பொருது காலனுங் குலைவுறுங்<br>&nbsp;&nbsp;&nbsp;கடியகொலை புரியு மதுசெங்<br><br>கநகா சலத்தைக் கடைந்துமுனை யிட்டுக்<br>&nbsp;&nbsp;&nbsp;கடுக்கின்ற துங்க நெடுவேல்<br><br>தண்டந் தநுத்திகிரி சங்குகட் கங்கொண்ட<br>&nbsp;&nbsp;&nbsp;தானவாந் தகன்மாயவன்<br><br>தழல்விழிக் கொடுவரிப் பருவுடற் பஃறலைத்<br>&nbsp;&nbsp;&nbsp;தமனியச் சுடிகையின் மேல்<br><br>வண்டொன்று கமலத்து மங்கையுங் கடல்ஆடை<br>&nbsp;&nbsp;&nbsp;மங்கையும் பதம்வருடவே<br><br>மதுமலர்க் கண்துயில் முகுந்தன்மரு கன்குகன்<br>&nbsp;&nbsp;&nbsp;வாகைத் திருக்கை வேலே.<br><br><strong>......... சொற்பிரிவு .........</strong><br><br>அண்டங்கள் ஒருகோடி ஆயினும் குலகிரி<br>&nbsp;&nbsp;&nbsp;அநந்தம் ஆயினும் மேவினால்<br><br>அடைய உருவி புறம் போவது அல்லது தங்கல்<br>&nbsp;&nbsp;&nbsp;அறியாது சூரன் உடலைக்<br><br>கண்டம் பட பொருது காலனும் குலைவு உறும்<br>&nbsp;&nbsp;&nbsp;கடிய கொலை புரியும் அது செம்<br><br>கநக அசலத்தை கடைந்து முனை இட்டு<br>&nbsp;&nbsp;&nbsp;கடுக்கின்ற துங்க நெடு வேல்<br><br>தண்டம் தநு திகிரி சங்கு கட்கம் கொண்ட<br>&nbsp;&nbsp;&nbsp;தானவ அந்தகன் மாயவன்<br><br>தழல் விழி கொடுவரி பரு உடல் பல தலை<br>&nbsp;&nbsp;&nbsp;தமனிய சுடிகையின் மேல்<br><br>வண்டு ஒன்று கமலத்து மங்கையும் கடல் ஆடை<br>&nbsp;&nbsp;&nbsp;மங்கையும் பதம் வருடவே<br><br>மதுமலர் கண் துயில் முகுந்தன் மருகன் குகன்<br>&nbsp;&nbsp;&nbsp;வாகைத் திருக் கை வேலே.<br><br><strong>......... பதவுரை .........</strong><br><br><strong>அண்டங்கள் ஒரு கோடி ஆயினும்</strong> ... கோடிக்கணக்கான உலகங்கள்<br>எதிரே நின்றாலும்,<br><br><strong>குலகிரி அநந்தம் ஆயினும்</strong> ... கணக்கில்லாத பெரிய மலைகள் எதிரே<br>நின்றாலும்,<br><br><strong>மேவினால்</strong> ... அவைகள் எதிர்த்தால்,<br><br><strong>அடைய உருவி</strong> ... அவற்றிக்குள் நுழைந்து போய்,<br><br><strong>புறம் போவது அல்லது</strong> ... பின்புறமாக வெளியே போவது அன்றி,<br><br><strong>தங்கல் அறியாது</strong> ... தான் எடுத்துக்கொண்ட காரியத்தை முடிக்காமல்<br>தங்கி நின்றது என்கிற சரித்திரமே இல்லாது,<br><br><strong>சூரன் உடலை</strong> ... சூரபத்மாவின் தேகத்தை,<br><br><strong>கண்டம் பட பொருது</strong> ... போரில் துண்டு துண்டுாக வெட்டி,<br><br><strong>காலனும் குலைவுறும்</strong> ... எமனும் அச்சப்படும் வண்ணம்,<br><br><strong>கடிய கொலை புரியும் அது</strong> ... போர்க்களத்தில் கொடூரமான<br>கொலைகளைச் செய்வதும்,<br><br><strong>செம் கநக அசலத்தைக் கடைந்து</strong> ... பொன் மயமான மேருமலையைக்<br>கடைந்ததுபோல்,<br><br><strong>முனையிட்டு</strong> ... கூரிய முனைபடைத்து,<br><br><strong>கடுக்கின்ற</strong> ... கோபம் கொண்டுள்ள,<br><br><strong>துங்க நெடு வேல்</strong> ... பரிசுத்தமான நெடிய வேல்<br><br>(அது யாருடையது என வினவினால்)<br><br><strong>தண்டம்</strong> ... கெளமோதகி என்கிற கதை,<br><br><strong>தநு</strong> ... சார்ங்கம் என்கிற வில்,<br><br><strong>திகிரி</strong> ... சுதர்சனம் சக்கரம்,<br><br><strong>சங்கு</strong> ... பாஞ்சசன்யம் என்கிற சங்கு,<br><br><strong>கட்கம்</strong> ... நாந்தகம் என்கிற வாள் (இந்த பஞ்ச ஆயுதங்களைக்<br>கொண்டவனும்),<br><br><strong>தானவ அந்தகன்</strong> ... அசுரர்களுக்கு எமன் போன்றவனும்,<br><br><strong>மாயவன்</strong> ... மாயாரூபனும்,<br><br><strong>தழல் விழி</strong> ... நெருப்பைப்போல் எரியும் கண்கள்,<br><br><strong>கொடுவரி</strong> ... வளைந்த கோடுகள்,<br><br><strong>பரு உடல்</strong> ... பருத்த உடல்,<br><br><strong>பல தலை</strong> ... ஆயிரம் தலைமுடிகள் கொண்ட<br><br><strong>தமனிய</strong> ... ஆதிசேடனின் பொன்நிறமான,<br><br><strong>சுடிகையின் மேல்</strong> ... படுக்கையின் மேல்,<br><br><strong>வண்டு ஒன்று கமலத்து மங்கையும்</strong> ... வண்டுகள் மொய்க்கும்<br>செந்தாமரையில் வாசம் செய்யும் ஸ்ரீதேவியும்,<br><br><strong>கடலாடை மங்கையும்</strong> ... கடலை ஆடையாகத் தரித்துள்ள பூ தேவியும்,<br><br><strong>பதம் வருடவே</strong> ... தன் திருப்பாதங்களை வருடிக் கொடுக்க,<br><br><strong>மது மலர் கண் துயில்</strong> ... தேன் சிந்தும் தாமரை போன்ற அழகான<br>கண்களை மூடிக் கொண்டு தூங்குகின்ற,<br><br><strong>முகுந்தன் மருகன்</strong> ... மஹாவிஷ்ணுவின் மருமகனும்,<br><br><strong>குகன் வாகைத் திருக் கை வேலே</strong> ... குக மூர்த்தியின் வெற்றியே<br>காணும் வேலாயுதமே அது.<br><br><strong>......... விளக்கவுரை .........</strong><br><br>வேல் ஞானா சக்தி ஆதலினால் ஞானத்திற்கு முன் அசுர பலம் என்றும்<br>நிற்காது என்பதை முதல் இரண்டு அடிகளில் உணர்த்துகிறார். எவரையும்<br>கொல்லும் எமன் வேலாயுதம் செய்யும் போர்க்கள கொலைத் தொழிலைக்<br>கண்டு அஞ்சுகிறான் என்பதைக் 'காலனும் குலைவுறும்' என்கிறார்.<br><br>நாக மெத்தையில் திருமால் துயின்ற சரித்திரத்தை இங்கு அழகாக<br>விவரிக்கிறார். ஆனால் அவர் தூங்குவது யோக நித்திரை. உலகில் எங்கு<br>கலகம் நேர்ந்தாலும் அங்கு சென்று அடியார்களைக் காக்க தயாராக அவர்<br>இருக்கிறார் என்பதை,<br><br><strong>கனைக்குந்தண் கடற்சங்கங்<br>&nbsp;&nbsp;&nbsp;கரத்தின்கண் தெரித்தெங்குங்<br>&nbsp;&nbsp;&nbsp;&nbsp;&nbsp;&nbsp;கலக்கஞ்சிந் திடக்கண்துஞ் சிடுமாலும்</strong><br><br>.. என 'மனத்தின் பங்கு .. ' எனத் தொடங்கும் திருச்செந்தூர்த்<br>திருப்புகழில் கூறுகிறார். <a href=\"/thiru/nnt0086_u.html\" target=\"_self\" class=\"abltn\">(பாடல் 86)</a>.<br>",
        "songtitle": "அண்டங்கள் ஒருகோடி ஆயினுங்"
    },
    {
        "songid": "vv08",
        "song": "<br>மாமுதல் தடிந்துதண் மல்குகிரி யூடுபோய்<br>&nbsp;&nbsp;&nbsp;வலியதா னவர்மார்பிடம்<br><br>வழிகண்டு கமலபவ னத்தனைச் சிறையிட்டு<br>&nbsp;&nbsp;&nbsp;மகவான் தனைச்சி றைவிடுத்<br><br>தோமவிரு டித்தலைவர் ஆசிபெற் றுயர்வானில்<br>&nbsp;&nbsp;&nbsp;உம்பர்சொற் றுதிபெற்றுநா<br><br>உடையகீ ரன்தனது பாடல்பெற் றுலகுதனில்<br>&nbsp;&nbsp;&nbsp;ஒப்பில்புகழ் பெற்ற வைவேல்<br><br>சோமகல சப்ரபா லங்கார தரஜடா<br>&nbsp;&nbsp;&nbsp;சூடிகா லாந்தகாலர்<br><br>துங்கரக்ஷ கத்ரோண கட்ககுலி சஞ்சூல<br>&nbsp;&nbsp;&nbsp;துரககே சரமாம்பரச்<br><br>சேமவட வாம்புயப் பரணசங் காபரண<br>&nbsp;&nbsp;&nbsp;திகம்பர த்ரியம்பகமகா<br><br>தேவ நந்தனகஜா நநசகோ தரகுகன்<br>&nbsp;&nbsp;&nbsp;செம்பொற் றிருக்கை வேலே.<br><br><strong>......... சொற்பிரிவு .........</strong><br><br>மா முதல் தடிந்து தண் மல்கு கிரி ஊடு போய்<br>&nbsp;&nbsp;&nbsp;வலிய தானவர் மார்பு இடம்<br><br>வழி கண்டு கமல பவனத்தனை சிறையிட்டு<br>&nbsp;&nbsp;&nbsp;மகவான்தனை சிறைவிடுத்து<br><br>ஓம இருடி தலைவர் ஆசி பெற்று உயர் வானில்<br>&nbsp;&nbsp;&nbsp;உம்பர்சொல் துதி பெற்று நா<br><br>உடைய கீரன் தனது பாடல் பெற்று உலகுதனில்<br>&nbsp;&nbsp;&nbsp;ஒப்பு இல் புகழ் பெற்ற வை வேல்<br><br>சோமகலச ப்ரபா அலங்கார தர ஜடா<br>&nbsp;&nbsp;&nbsp;சூடி கால அந்த காலர்<br><br>துங்க ரக்ஷக த்ரோண கட்க குலிசம் சூலம்<br>&nbsp;&nbsp;&nbsp;துரக கேசரம் அம்பரம்<br><br>சேம வடவாம் அம்புயம் பரண சங்கு ஆபரண<br>&nbsp;&nbsp;&nbsp;திகம்பர த்ரியம்பக மகா<br><br>தேவ நந்தன கஜாநந சகோதர குகன்<br>&nbsp;&nbsp;&nbsp;செம்பொன் திருக்கை வேலே.<br><br><strong>......... பதவுரை .........</strong><br><br><strong>மாமுதல் தடிந்து</strong> ... முதல்வனாய் நின்று மா மரமாய் மாறின<br>சூரபத்மனை அழித்து,<br><br><strong>தண்கு மல்கு கிரி ஊடுபோய்</strong> ... குளிர்ந்த ஏழு மலைகளையும்<br>ஊடுருவிச் சென்று<br><br><strong>வலிய தானவர் மார்பிடம்</strong> ... அந்த மலைகளில் வசித்த அசுரர்களின்<br>வலிய மார்பினை,<br><br><strong>வழி கண்டு</strong> ... பிளந்து அப்புறமாகச் சென்றும்,<br><br><strong>கமலபவத்தனை</strong> ... தாமரைப் பூவினில் வாசம் செய்யும் பிரமனை,<br><br><strong>சிறை இட்டு</strong> ... பிரணவப் பொருளை தெரியாமல் இருந்த குற்றத்திற்காக<br>சிறையில் அடைத்தும்,<br><br><strong>மகாவான் தனை</strong> ... நூறு அஸ்வமேத யாகம் செய்த இந்திரனை,<br><br><strong>சிறை விடுத்தும்</strong> ... சூர பத்மா அடைத்த சிறையினின்றும் விடுவித்தும்,<br><br><strong>ஓம இருடி தலைவர் ஆசி பெற்று</strong> ... யாகங்கள் செய்யும் முனிவர்களின்<br>வாழ்த்து பெற்று,<br><br><strong>உயர் வானில் உம்பர் சொல் துதி பெற்று</strong> ... மேலே சொர்க்கத்தில்<br>தேவர்களால் செய்யப்பட்ட துதிகளைப் பெற்று,<br><br><strong>நா உடைய கீரன் தனது பாடல் பெற்று</strong> ... நா வன்னை உடைய<br>கீரனின் துதி பாடல்களைப் பெற்று,<br><br><strong>உலகுதனில் ஒப்பில் புகழ் பெற்ற வை வேல்</strong> ... இந்த உலகங்களில்<br>யாருக்குமே இல்லாத வகையில் கீர்த்தியைப் பெற்ற கூரிய வேலாயுதம்<br><br>(அது யாருடையது என வினவினால்)<br><br><strong>கலச சோம</strong> ... கிண்ணம் போன்ற பிறைச் சந்திரனின்,<br><br><strong>பிரபா அலங்கார</strong> ... ஒளிவீசும் அலங்காரத்தை,<br><br><strong>ஜடா சூடி தர</strong> ... ஜடா முடியில் தரித்துள்ளவரும்,<br><br><strong>கால அந்த காலர்</strong> ... எமனுக்கும் மரணத்தை விளைவிப்பவரும்,<br><br><strong>துங்க ரட்ச துரோண</strong> ... பரிசுத்தம் வாய்ந்து உலகை பாதுகாக்கும் வில்,<br><br><strong>கட்கம் குலிசம் சூல</strong> ... வாள் வஜ்ராயுதம் சூலம் இவைகளைக்<br>கொண்டுள்ளவரும்<br><br><strong>துரக</strong> ... குதிரையின் உருவத்தைக் கொண்டு,<br><br><strong>கேசரம்</strong> ... சிங்கம் போன்ற கம்பீரத்துடன்,<br><br><strong>அம்பரம்</strong> ... சமுத்திரத்தை,<br><br><strong>சேம</strong> ... பாதுகாத்து வரும்,<br><br><strong>வடவா</strong> ... வடவாமுகாக்னியை,<br><br><strong>அம்புய</strong> ... அபிஷேக நீராக,<br><br><strong>பரண</strong> ... கொள்பவரும்,<br><br><strong>சங்கு ஆபரண</strong> ... வெண் சங்கை காதில் ஆபரணமாக கொண்டவரும்,<br><br><strong>திகம்பர</strong> ... திக்குகளை ஆடையாகக் கொண்டவரும்,<br><br><strong>த்ரியம்பக</strong> ... முக்கண்ணரும் ஆகிய,<br><br><strong>மகா தேவ நந்தன</strong> ... சிவபெருமானின் குமாரனும்,<br><br><strong>கஜானன சகோதர</strong> ... யானைமுகக் கடவுளான விநாயகப்<br>பெருமானின் சகோதரனுமாகிய,<br><br><strong>குகன்</strong> ... முருக மூர்த்தியின்,<br><br><strong>செம் பொன் திருக் கை வேலே</strong> ... அழகிய பொன்போன்ற கரத்தில்<br>தங்கும் வேலாயுதமே அது.<br><br><strong>......... விளக்கவுரை .........</strong><br><br>பிரணவத்திற்கு பொருள் தெரியாமல் அகங்காரங் கொண்ட பிரமனைச்<br>சிறையில் அடைத்தும் பணிவுடன் தன்னைத் துதித்த இந்திரனை<br>சிறையிலிருந்து விடுவித்ததையும் ஒன்று சேரக் கூறுவது<br>அருணகிரியாரின் வழக்கம். இதே கருத்தை, 27ம் கந்தர் அந்தாதியில்,<br><br><strong>.. சேவின்மைமீன்<br>&nbsp;&nbsp;&nbsp;தேடிக் கொடும்படை கோமான் சிறைபட வேறுளபுத்<br>&nbsp;&nbsp;&nbsp;&nbsp;&nbsp;&nbsp;தேடிக் கொடும்படை யாவெகுநாட்டன் சிறைகளை ..</strong><br><br>... என்று கூறுவார்.<br><br>பிரமனைத் தண்டித்த அதே வேலாயுதம்தான் அவனைக் கொண்டு<br>போய் சிறையிலும் அடைத்தது என்பதை<br><br><strong>.. தலராசி தந்தானை சிறையிட்ட வேல்</strong><br><br>... எனக் கூறுவார். 'தேதென வாச முற்ற' என்று ஆரம்பிக்கும் திருப்புகழில்,<br><a href=\"/thiru/nnt0430_u.html\" target=\"_self\" class=\"abltn\">(திருவருணை, பாடல் 430)</a>.<br><br><strong>மேருவை நீறெ ழுப்பி நான்முக னார்ப தத்தில்<br>&nbsp;&nbsp;&nbsp;வேலடை யாள மிட்ட பெருமாளே</strong><br><br>... என்பார். வியாபார நிறுவனங்களிலும் வங்கிகளிலும் இரவில்<br>அவைகளை மூடிவிட்டு செல்லும்போது, பாதுகாப்பை உறுதி<br>செய்யும் பொருட்டு, பூட்டைச் துணியால் சுற்றி மூடி, அந்த<br>நிறுவனத்தின் இலச்சியினை அரக்கால் காய்ச்சி இட்டு, அந்த<br>இடத்தில் அடையாளமிடுவர். அதுபோல பிரமனை சிறை இட்டு<br>அவனது விலங்கின் மேல் தனது சின்னமான வேலாயுத<br>இலச்சினை பொறித்தார் முருகப் பெருமான்.<br><br>இந்திரனை சிறையினின்று மீட்டு வந்ததும் வேலாயுதமே என்பதை<br>வேல் வகுப்பில் கூறுவார்,<br><br><strong>பனைக்கைமுக படக்கரட மதத்தவள<br>&nbsp;&nbsp;&nbsp;கசக்கடவுள் பதத்திடுநி களத்துமுளை தெறிக்கவர மாகும்.</strong><br><br>முனிவர்கள் செய்யும் ஹோமத்திற்கு உரியவன் முருகனே என்பதை<br>கந்தர் அந்தாதியில், 'ஓமரண' என்பார்.<br><br>அந்தண் மறை வேள்விக்காரனாகிய முருகன் யாகங்களை<br>ரட்சிப்பதற்கு வேலாயுதத்தையே அனுப்புகிறார்.<br><br>வேலாயுதத்தின் நற்பணியை வாழ்த்தி முனிவர்கள் 'ஜெய விஜயீ பவ'<br>என ஆசி கூறுகிறார்கள். சிவனார் வேலாயுதத்தைக் கொடுத்து<br>அருளியபோது, 'அன்பர் அவை தழைக்க விண் கா' எனச்<br>சொன்னதை சிரமேற்கொண்டு அந்த வேலாயுதமே விண்ணுலகை<br>காத்து வந்ததால் தேவர்கள் அனைவரும் வேலாயுதத்தைத்<br>துதிக்கின்றனர்.<br><br>நக்கீரனுடைய பாடலைப் பெற்றதாகச் சொன்னது அவர் பாடின<br>திருமுருகாற்றுப்படையின் கடைசியில் வரும் வெண்பாக்களில்<br>ஒன்றான,<br><br><strong>வீரவேல் தாரைவேல் விண்ணோர் சிறைமீட்ட<br>&nbsp;&nbsp;&nbsp;தீரவேல் செவ்வேள் திருக்கைவேல் .. வாரி<br>&nbsp;&nbsp;&nbsp;&nbsp;&nbsp;&nbsp;குளித்தவேல் கொற்றவேல் சூர்மார்புங் குன்றுந்<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;தொளைத்தவே லுண்டே துணை</strong><br><br>... என்ற பாடலைக் குறிப்பதாகும்.<br><br>எல்லா ஜீவராசிகளுக்கும் காலத்தை கணக்கிட்டு முடிப்பவன்<br>காலன். அவனுக்கும் அந்திம காலமாகிய மரணத்தைக் கொடுப்பவர்<br>சிவபெருமான். அவரே 'கால அந்த காலர்' ஆவார். இந்த உயர்ந்த நாமம்<br>வேதங்களில் நடுநாயகமாக திகழும் ஸ்ரீருத்ரத்தில் வருகிறது.<br><br>பகன் என்பவன் பிருகு முனிவரின் பேரன். தன்னுடைய தந்தை<br>கிருத வீரியன் இறந்ததை அறிந்து அதற்குக் காரணமாயிருந்த வம்சத்தை<br>அழிக்க கடும் தவம் செய்கிறான். ஆனால் நடுவில் அவனுடைய பித்ருக்கள்<br>ஆகாயத்தில் தோன்றி, அந்த தவத்தைக் கைவிடும்படி வற்புறுத்த அவனும்<br>கைவிட்டுவிடுகிறான். தனது தவாக்னியை சமுத்திரத்தில் கொண்டு<br>விடுகிறான். அது பெண் குதிரை வடிவமெடுத்து வடவாமுகாக்னியாகி<br>கடல் நீர் உலகை அழித்துவிடாதபடி பாதுகாத்து வருகிறது. யுக முடிவில்<br>சிவபெருமான் இந்த வாடவாமுகாக்னியை தனது அபிஷேக நீராக<br>எடுத்துக்கொண்டதினால் கடல் நீர் பெருகி இவ்வுலகை அழிக்கும்போது<br>மாகா பிரளயம் ஏற்படுகிறது.<br>",
        "songtitle": "மாமுதல் தடிந்துதண் மல்குக"
    },
    {
        "songid": "vv09",
        "song": "<br>தேடுதற் கரிதான நவமணி அழுத்தியிடு<br>&nbsp;&nbsp;&nbsp;செங்கரனை யமுதம் வாய்கொள்<br><br>செயமளித் தருளெனக் கெனஉவப் பொடுவந்து<br>&nbsp;&nbsp;&nbsp;சேவடி பிடித்ததெனவும்<br><br>நீடுமைக் கடல்சுட்ட திற்கடைந் தெழுகடலும்<br>&nbsp;&nbsp;&nbsp;நீயெமைக் காக்க எனவும்<br><br>நிபிடமுடி நெடியகிரி எந்தமைக் காவெனவும்<br>&nbsp;&nbsp;&nbsp;நிகழ்கின்ற துங்கநெடுவேல்<br><br>ஆடுமைக் கணபணக் கதிர்முடிப் புடையெயிற்<br>&nbsp;&nbsp;&nbsp;றடலெரிக் கொடிய உக்ர<br><br>அழல்விழிப் படுகொலைக் கடையகட் செவியினுக்<br>&nbsp;&nbsp;&nbsp;கரசினைத் தனியெடுத்தே<br><br>சாடுமைப் புயலெனப் பசுநிறச் சிகரியிற்<br>&nbsp;&nbsp;&nbsp;றாய்திமித் துடனடிக்குஞ்<br><br>சமரமயில் வாகனன் அமரர்தொழு நாயகன்<br>&nbsp;&nbsp;&nbsp;சண்முகன் தன்கை வேலே.<br><br><strong>......... சொற்பிரிவு .........</strong><br><br>தேடுதற்கு அரிது ஆன நவமணி அழுத்தி இடு<br>&nbsp;&nbsp;&nbsp;செம் கரனை அமுதம் வாய் கொள்<br><br>செயம் அளித்து அருள் எனக்கு என உவப்பொடு வந்து<br>&nbsp;&nbsp;&nbsp;சேவடி பிடித்தது எனவும்<br><br>நீடு மை கடல் சுட்டதிற்கு அடைந்து எழு கடலும்<br>&nbsp;&nbsp;&nbsp;நீ எமைக் காக்க எனவும்<br><br>நிபிடமுடி நெடியகிரி எந்தமைக் கா எனவும்<br>&nbsp;&nbsp;&nbsp;நிகழ்கின்ற துங்க நெடு வேல்<br><br>ஆடும் ஐ கணபண கதிர் முடி புடை எயிற்று<br>&nbsp;&nbsp;&nbsp;அடல் எரி கொடிய உக்ர<br><br>அழல் விழி படு கொலை கடைய கட்செவியினுக்கு<br>&nbsp;&nbsp;&nbsp;அரசினை தனி எடுத்தே<br><br>சாடும் மைப்புயல் எனப் பசுநிற சிகரியில்<br>&nbsp;&nbsp;&nbsp;தாய் திமித்துடன் நடிக்கும்<br><br>சமர மயில் வாகனன் அமரர் தொழும் நாயகன்<br>&nbsp;&nbsp;&nbsp;சண்முகன் தன்கை வேலே.<br><br><strong>......... பதவுரை .........</strong><br><br><strong>தேடுதற்கு அரிதான நவமணி</strong> ... தேடினாலும் கிடைப்பதற்கு<br>அரிதான, கோமேதகம், நீலம், பவளம், மாணிக்கம், மரகதம், முத்து,<br>புஷ்பராகம், வைடூரியம், வைரம் என்கிற நவ ரத்தினங்களை,<br><br><strong>அழுத்தி இடு</strong> ... தனக்குள்ளே கொண்டது போல் பிரகாசிக்கும்,<br><br><strong>செம் கரனை</strong> ... சிவந்த கிரணங்களை உடைய சூரியனை,<br><br><strong>அமுதம் வாய் கொள்</strong> ... மழை மேகம் மூடும்படியாக,<br><br><strong>செயம் அளித்து அருளென உவப்போடு வந்து</strong> ... களிப்புடன்<br>வந்து, எனக்கு வெற்றியைத் தர வேண்டும் என பிரார்த்தித்து,<br><br><strong>சேவடி பிடித்ததெனவும்</strong> ... வேலாயுதத்தின் திருவடிகளைப்<br>பிடித்து எனவும்,<br><br><strong>நீடு மை கடல் சுட்டதற்கு</strong> ... நெடிய இருண்ட சமுத்தரத்தைத்<br>தனது சூட்டால் பொசுக்கினதற்காக,<br><br><strong>அடைந்த எழு கடலும்</strong> ... ஏழு கடல்களும் வேலாயுதத்தை<br>சரண் அடைந்து,<br><br><strong>நீ எமைக் காக்க எனவும்</strong> ... நீ எங்களைக் காக்க வேண்டும் எனவும்,<br><br><strong>நிபிட முடி நெடிய கிரி</strong> ... நெருங்கிய சிகரங்களை உடைய<br>உயர்ந்த மலைகள்,<br><br><strong>எந்தமைக் கா எனவும்</strong> ... எங்களைக் காத்து ரட்சிப்பாய் என்று<br>சொல்லவும்,<br><br><strong>நிகழ்கின்ற துங்க நெடு வேல்</strong> ... சிறப்புடன் விளங்கும்<br>பரிசுத்தமுடைய வேல்<br><br>(அது யாருடையது என வினவினால்)<br><br><strong>ஆடு</strong> ... ஆடுகின்றதும்,<br><br><strong>மை கணபண</strong> ... பசுமை பெருந்திய கூட்டமான,<br><br><strong>கதிர் முடி</strong> ... ஒளி வீசும் உச்சியான முடிகளைக் கொண்டதும்,<br><br><strong>புடை எயிற்று</strong> ... வாயின் பக்கத்தில் உள்ள பற்களில்,<br><br><strong>அடல் எரி கொடிய உக்ர தழல் விழி</strong> ... வலிமையான கொடிய<br>நெருப்பை வீசுவதும் நெருப்புக் கண்களைக் கொண்டதும்,<br><br><strong>படு கொலை</strong> ... பெரிய கொலைகளை,<br><br><strong>கடைய கட்செவியினுக்கு அரசினை</strong> ... செய்யக்கூடியதுமான<br>சர்ப்ப ராஜாவான ஆதிசேஷனை,<br><br><strong>தனி எடுத்தே</strong> ... தனியாக எடுத்து,<br><br><strong>சாடுமைப் புயலென</strong> ... வேகமுடன் வீசும் கரிய புயல் மேகம்போல்,<br><br><strong>பசு நிறச் சிகரியில்</strong> ... பசுமை நிறைந்த மலை உச்சியில்,<br><br><strong>தாய்</strong> ... தாவி மிதித்து,<br><br><strong>திமித்த நடிக்கும்</strong> ... நடன தாளங்களுடன் நடிப்பினை செய்யும்,<br><br><strong>சமர மயில் வாகனன்</strong> ... போரில் வல்லமை கொண்ட மயில்<br>வாகனக் கடவுள்,<br><br><strong>அமரர் தொழும் நாயகன்</strong> ... தேவர்கள் வணங்கும் தலைவன் ஆகிய<br><br><strong>சண்முகன் தன் கை வேலே</strong> ... ஆறுமுகப் பெருமானின்<br>திருக்கரத்தில் விளங்கும் வேலாயுதமே அது.<br><br><strong>......... விளக்கவுரை .........</strong><br><br>எப்பொழுதும் சூரியனைக் கண்டால் மேகங்கள் விலகி ஓடும்.<br>ஒருமுறையாவது சூரியனை மறைக்கும் வெற்றியை எங்களுக்குத்<br>தரவேண்டும் என்று மேகங்கள் வேலாயுதத்தினை வணங்குகின்றன.<br>முன்பு சூர சம்காரத்தின்போது கடலை வற்றச் செய்ததுபோல், இனி<br>ஒரு பொழுதும் எங்களை வற்றச் செய்யாதே என்று சமுத்திரங்கள்<br>வேலாயுதத்தை பிரார்த்தனை செய்கின்றன. முன்பு கிரெளஞ்சம்<br>முதலிய மலைகளை அழித்ததுபோல் எங்களை இனி எதுவும்<br>செய்துவிடாதே என்று மலைகள் வேலாயுதத்தை வணங்குகின்றன.<br><br>இந்த விருத்தத்தில் ஒரு நுணுக்கமான விஷயத்தைக் கவனிக்க<br>வேண்டும். வேலும் மயிலும் துணை என்கிற மகா மந்தரத்திற்கு<br>இணங்க, பாடலின் முற்பகுதியில் வேலின் மகிமைகளைச் சொல்லி,<br>பின் பாதியில் மயிலின் வல்லமைகளைக் கூறுகிறார். மலை உச்சியில்<br>ஆதிசேஷனை தூக்கி எடுத்து மிதித்து நடனமாடுவதை யோகபரமான<br>பொருளைக் காணலாம். சுழுமுனையாகிய மலையின் உச்சியில்<br>குண்டலிணி சர்ப்பத்தை அடக்கி மகாமாயையான விந்துவான மயில்<br>பரமானந்த நடனம் ஆடுகிறது. இதையே,<br><br>&nbsp;&nbsp;&nbsp;'மயிலாடு சுத்த வெளி'<br><br>என 'வாத பித்தமொடு' எனத் தொடங்கும் சிதம்பரத் திருப்புகழில்<br>கூறுகிறார்.&nbsp;<a href=\"/thiru/nnt0487_u.html\" target=\"_self\" class=\"abltn\">(பாடல் 487)</a>.<br>",
        "songtitle": "தேடுதற் கரிதான நவமணி அழுத"
    },
    {
        "songid": "vv10",
        "song": "<br>வலாரியல லாகுலமி லாதகல வேகரிய<br>&nbsp;&nbsp;&nbsp;மாலறியு நாலு மறைநூல்<br><br>வலானலை விலானசி விலான்மலை விலானிவர்<br>&nbsp;&nbsp;&nbsp;மநோலய உலாசம் உறவே<br><br>உலாவரு கலோலம கராலய சலங்களும்<br>&nbsp;&nbsp;&nbsp;உலோகநிலை நீர்நிலையிலா<br><br>வொலாவொலி நிசாசரர் உலோகம தெலாமழல்<br>&nbsp;&nbsp;&nbsp;உலாவிய நிலாவு கொலைவேல்<br><br>சிலாவட கலாவிநொ தவாசிலி முகாவிலொச<br>&nbsp;&nbsp;&nbsp;னாசின சிலாத ணிவிலா<br><br>சிலாமலர் எலாமதிய மோதமதி சேலொழிய<br>&nbsp;&nbsp;&nbsp;சேவக சராப முகிலாம்<br><br>விலாசகலி யாணகலை சேரபசு மேலைமுலை<br>&nbsp;&nbsp;&nbsp;மேவிய விலாச அகலன்<br><br>விலாழியி னிலாழியகல் வானில்அனல் ஆரவிடு<br>&nbsp;&nbsp;&nbsp;வேழம்இளை ஞன்கை வேலே.<br><br><strong>......... சொற்பிரிவு .........</strong><br><br>வலாரி அலல் ஆகுலம் இலாது அகலவே கரிய<br>&nbsp;&nbsp;&nbsp;மால் அறியும் நாலு மறை நூல்<br><br>வலான் அலைவு இலான் நசிவு இலான் மலை விலான் இவர்<br>&nbsp;&nbsp;&nbsp;மநோலய உலாசம் உறவே<br><br>உலாவரு கலோலம் மகர ஆலய சலங்களும்<br>&nbsp;&nbsp;&nbsp;உலோக நிலை நீர் நிலை இலா<br><br>ஒலா ஒலி நிசாசரர் உலோகம் அது எலாம் அழல்<br>&nbsp;&nbsp;&nbsp;உலாவிய நிலாவிய கொலைவேல்<br><br>சிலா வட கலா விநொதவா சிலி முகா விலொசனா<br>&nbsp;&nbsp;&nbsp;சின சிலா தணி விலா<br><br>சிலா மலர் எலாம் மதியம் மோதி மதி சேல் ஒழிய<br>&nbsp;&nbsp;&nbsp;சேவக சராப முகில் ஆம்<br><br>விலாச கலியாண கலை சேர பசு மேலை முலை<br>&nbsp;&nbsp;&nbsp;மேவிய விலாச அகலன்<br><br>விலாழி இனில் ஆழி அகல் வானில் அனல் ஆரவிடு<br>&nbsp;&nbsp;&nbsp;வேழம் இளைஞன் கை வேலே.<br><br><strong>......... பதவுரை .........</strong><br><br><strong>வலாரி</strong> ... வலாசுரனின் பகைவனாகிய இந்திரனின்,<br><br><strong>அலல்</strong> ... துன்பங்களும்,<br><br><strong>ஆகுலம்</strong> ... மன வருத்தங்களும்,<br><br><strong>இலாது அகலவே</strong> ... நீங்கும்படியும்,<br><br><strong>கரிய மால்</strong> ... மேக வண்ணனாகிய திருமாலும்,<br><br><strong>அறியும் நாலுமறைநூல்</strong> ... அறியப்பட்ட நான்கு வேத<br>சாஸ்திரங்களையும்,<br><br><strong>வலான்</strong> ... ஓத வல்ல பிரம்மனும்,<br><br><strong>அலைவு இலான்</strong> ... அலைச்சல் இல்லாதவனும்,<br><br><strong>நசிவு இலான்</strong> ... அழிவு இல்லாதவனும்,<br><br><strong>மலை விலான்</strong> ... மேரு மலையை வில்லாக வளைத்தவனும்<br>(ஆகிய சிவபெருமான்),<br><br><strong>இவர்</strong> ... இவர்களின்,<br><br><strong>மநோலயம் உலாசம் உறவே</strong> ... மனம் அமைதி அடைந்து<br>மகிழ்ச்சி அடையவும்,<br><br><strong>உலா வரு</strong> ... புரண்டு வரும்,<br><br><strong>கலோல</strong> ... அலைகள் நிறைந்த,<br><br><strong>மகர ஆலயம்</strong> ... மகர மீன்களுக்கு இருப்பிடமான கடலின்,<br><br><strong>உலோக நிலை நீர் நிலையிலா</strong> ... இவ்வுலகத்தில் உள்ள<br>உயிர்களும் நீரில் வாழும் உயிரினங்களும் அழிந்து போகும்படி,<br><br><strong>ஒலா ஒலி</strong> ... விகாரமான பேரொலி எழுப்பி (போரிட்ட),<br><br><strong>நிசாசரர்</strong> ... அசுரர்களின்,<br><br><strong>உலோகமெலாம்</strong> ... வாழும் உலகங்களிலெல்லாம்,<br><br><strong>அழல்</strong> ... நெருப்பு,<br><br><strong>உலாவிய நிலாவு</strong> ... பரவும்படி உலாவி வந்த,<br><br><strong>கொலை வேல்</strong> ... கொடிய கொலைகளை செய்த வேல்<br><br>(அது யாருடையது என வினவினால்)<br><br><strong>சிலா வட (வட சிலா) கலா விநோதவா</strong> ... வடக்கே உள்ள<br>கந்தமாதன கிரியில் சகல கலா வல்லவனாகியும், (சிலா .. மலைகளை<br>தனது இருப்பிடமாக கொண்டவனும், வட கலா விநோதவா ..<br>வடமொழியாகிய சமஸ்கிருதத்தில் அதிக பிரியமுடையவன்),<br><br><strong>சிலிமுகா</strong> ... வண்டு ரூபம் எடுத்தவன்,<br><br><strong>விலோசனா</strong> ... விஷேசமான (கருணை நிறைந்த) கண்களை<br>உடையவரும்,<br><br><strong>சின சிலா தணி</strong> ... சினம் தணிந்து தணிகாசலத்தில் வீற்றிருப்பவரும்,<br><br><strong>வலா</strong> ... வில்லேந்திய வேலனும்,<br><br><strong>மலர் எலாம்</strong> ... சுனையிலுள்ள மலர்கள் எல்லாம்,<br><br><strong>மதிய மோதி</strong> ... சந்திரன்மேல் உரசி,<br><br><strong>மதி சேல் ஒழிய</strong> ... சந்திரனில் உள்ள சேல் மீன்கள் போன்ற<br>களங்கம் அழியும்படி<br><br><strong>சேவக</strong> ... வீரத்தைக் காட்டிய போர் வீரனும்,<br><br><strong>சிலா</strong> ... வள்ளி மலையில்,<br><br><strong>சராப முகிலாம்</strong> ... சரப பட்சி போன்று மேக நிறமுடைய திருமால்,<br><br><strong>வலாச கலியாண</strong> ... அகன்ற மங்களகரமான,<br><br><strong>கலை சேர</strong> ... கலைமான் உருவெடுத்த மஹா லட்சுமியை சேர,<br><br><strong>மேலை</strong> ... முன் ஒரு காலத்தில்,<br><br><strong>பசு</strong> ... அப்போது தோன்றிய உயிராகிய வள்ளிப் பிராட்டியின்<br><br><strong>முலை மேவிய விலாச அகலன்</strong> ... தனபாரங்களைத் தழுவிய<br>அகன்ற திரு மார்புகளை உடையவனும்,<br><br><strong>விலாழி இனில்</strong> ... தனது துதிக்கையினால் நீரினால்,<br><br><strong>ஆழி</strong> ... சமுத்திரத்திலும்,<br><br><strong>அகல் வானில்</strong> ... அகன்ற ஆகாயத்திலும்,<br><br><strong>அனல்</strong> ... வெப்பத்தை,<br><br><strong>ஆரவிடு</strong> ... தணியும்படி பொழிந்த,<br><br><strong>வேழம்</strong> ... யானைமுகக் கணபதியின்,<br><br><strong>இளைஞன் கை வேலே</strong> ... இளையோனாகிய முருகப் பெருமானின்<br>கையில் உள்ள வேலாயுதமே அது.<br><br><strong>......... விளக்கவுரை .........</strong><br><br>இந்தரன், பிரம்மா, திருமால் ஆகியவர்கள் சூரனால் நேர்ந்த துன்பம்<br>நீங்கி களிப்புற்றார்கள். அதை சிவபெருமானுக்கு சொல்வது<br>பொருத்தமாகாது. தான் கொடுத்த வரங்களை வைத்துக்கொண்டு<br>தேவர்களை எல்லாம் யுக காலமாக வாட்டி வதைத்ததைப் பார்த்து<br>மன வருத்தம் கொண்டார் சிவ பெருமான். அந்தத் துயரம்<br>சூரனின் அழிவால் உல்லாசம் ஆனது.<br><br>பிரமனுக்கு பிரவணவத்தின் பொருள் தெரியாததினால், அவன்<br>சிறையில் முருகப் பெருமானால் அடைக்கப்பட்டான். உனக்கு<br>மட்டும் பிரணவத்தின் பொருள் எப்படித் தெரியும் என்று கேட்டதற்கு,<br><br><strong>&nbsp;&nbsp;&nbsp;.. முன்பு நீங்கள் அம்மாவுக்கு உபதேசம் செய்தபோது<br>&nbsp;&nbsp;&nbsp;அவளின் கூந்தலில் வண்டாக இருந்து கேட்டேன் ..</strong><br><br>... எனக் கூறுகிறார்.<br><br><strong>&nbsp;&nbsp;&nbsp;.. சிலி முகம் (வண்டு) கொந்தார் பைங்குழலில்<br>&nbsp;&nbsp;&nbsp;உறை வண்டே ..</strong><br><br>... எனக் குமரகுருபரர் முத்துக்குமார சுவாமி பிள்ளைத் தமிழில்<br>முருகனை வண்டே என விளிப்பது இங்கு நினைவு கூறத்தக்கது.<br><br>சூரியனின் வெப்பத்தால் உயிர்கள் அவதி அடையாதபடி தனது<br>துதிக்கை நீரை கடலிலும் ஆகாயத்திலும் வீசி வெப்பத்தைத்<br>தணிக்கிறார் என்பதை,<br><br><strong>&nbsp;&nbsp;&nbsp;.. விலாழி இனில் ஆழி அகல் வானில் ஆர விடு வேழம் ..</strong><br><br>... என்கிறார்.<br><br>வேல் விருத்தத்திற்கெனத் தனியாக விநாயகர் துதி இல்லை<br>என்றாலும், இதன் முதல் பாடலான 'மகரம் .. ' எனத்தொடங்கும்<br>பாடலின் பின் பாதியிலும், கடைசிப் பாடலான 'இதிலும் வேழம்<br>இளைஞனே .. ' என விநாயகரை அருணகிரியார் நினைவு<br>கூறுகிறார் என்பது குறிப்பிடத்தக்கது.<br><br>விநாயகர் ஓங்கார வடிவம். வேலாயுதம் சக்தியின் சொரூபம்.<br>ஆதலால் ஆரம்பத்திலும் முடிவிலும் ஓங்காரமும் நடுவில்<br>சக்தியும் (சக்தி வேல்) வருவதால்,<br><br><strong>&nbsp;&nbsp;&nbsp;.. ஓம் சக்தி ஓம் ..</strong><br><br>எனும் மஹா மந்திரம் இருப்பதை உணரலாம்.<br>",
        "songtitle": "வலாரியல லாகுலமி லாதகல வேக"
    }
]