[
    {
        "songid": "mv01",
        "song": "<br>சந்தான புஷ்பபரி மளகிண் கிணீ முகச்<br>&nbsp;&nbsp;&nbsp;சரணயுக ளமிர்தப்ரபா<br><br>சந்த்ரசே கரமூஷி காரூட வெகுமோக<br>&nbsp;&nbsp;&nbsp;சத்யப்ரி யாலிங்கனச்<br><br>சிந்தா மணிக்கலச கரகட கபோலத்ரி<br>&nbsp;&nbsp;&nbsp;யம்பக விநாயகன்முதற்<br><br>சிவனைவலம் வருமளவில் உலகடைய நொடியில்வரு<br>&nbsp;&nbsp;&nbsp;சித்ரக் கலாபமயிலாம்<br><br>மந்தா கிநிப்பிரப வதரங்க விதரங்க<br>&nbsp;&nbsp;&nbsp;வனசரோ தயகிர்த்திகா<br><br>வரபுத்ர ராஜீவ பரியங்க தந்திய<br>&nbsp;&nbsp;&nbsp;வராசலன் குலிசாயுதத்<br><br>திந்த்ராணி மங்கில்ய தந்து ரட்ஷாபரண<br>&nbsp;&nbsp;&nbsp;இகல்வேல் விநோதன் அருள்கூர்<br><br>இமையகிரி குமரிமகன் ஏறுநீ லக்ரீவ<br>&nbsp;&nbsp;&nbsp;ரத்னக் கலாப மயிலே.<br><br><strong>......... சொற்பிரிவு .........</strong><br><br>சந்தான புஷ்ப பரிமள கிண்கிணீ முகச்<br>&nbsp;&nbsp;&nbsp;சரண யுகள அமிர்த ப்ரபா<br><br>சந்த்ர சேகர மூஷிகா ஆருட வெகு மோக<br>&nbsp;&nbsp;&nbsp;சத்ய ப்ரிய ஆலிங்கன<br><br>சிந்தாமணிக் கலச கர கட கபோல த்ரி<br>&nbsp;&nbsp;&nbsp;யம்பக விநாயகன் முதல்<br><br>சிவனை வலம் வரும் அளவில் உலகடைய நொடியில் வரு<br>&nbsp;&nbsp;&nbsp;சித்ர கலாப மயிலாம்<br><br>மந்தாகிநி பிரபவ தரங்க விதரங்க<br>&nbsp;&nbsp;&nbsp;வனசரோதய கிர்த்திகா<br><br>வரபுத்ர ராஜீவ பரியங்க தந்தி<br>&nbsp;&nbsp;&nbsp;அ வர அசலன் குலிசாயுதத்து<br><br>இந்த்ராணி மங்கில்ய தந்து ரட்ஷாபரண<br>&nbsp;&nbsp;&nbsp;இகல் வேல் விநோதன் அருள்கூர்<br><br>இமையகிரி குமரி மகன் ஏறு நீலக்ரீவ<br>&nbsp;&nbsp;&nbsp;ரத்னக் கலாப மயிலே.<br><br><strong>......... பதவுரை .........</strong><br><br><strong>சந்தான</strong> ... தேவ லோக விருட்சங்களில் ஒன்றான சந்தான மர<br>புஷ்பத்தின்,<br><br><strong>பரிமள</strong> ... நறு மணம் வீசுவதும்,<br><br><strong>கிண்கிணி முக</strong> ... சதங்கையை தன்னிடத்தில் கொண்டதும்,<br><br><strong>அமிர்த ப்ரபா</strong> ... அமிர்த ஒளியை வீசுவதும் ஆகிய,<br><br><strong>சரண யுகள</strong> ... இரண்டு திரு அடிகளை உடையவரும்<br>(யுகள - இரண்டு),<br><br><strong>சந்திர சேகர</strong> ... பிறைச் சந்திரனை அணிந்தவரும்,<br><br><strong>மூஷிக ஆரூட</strong> ... மூஷிக வாகனரும்,<br><br><strong>வெகு மோக சத்ய பிரிய ஆலிங்கன</strong> ... மிகப் பிரியத்துடன் சத்ய<br>நெறியையே தழுவிக் கொண்டிருப்பவரும்,<br><br><strong>சிந்தாமணி</strong> ... தேவ லோகத்து மணியாகிய சிந்தாமணி போல்<br>அடியார்களுக்கு நினைத்ததை அள்ளிக் கொடுப்பவரும்,<br><br><strong>கலச கர</strong> ... தனது தாய் தந்தையர்களுக்கு அபிஷேகம் செய்வதற்காக<br>ரத்ன கலசத்தை திருக் கரத்தில் ஏந்தி இருப்பவரும்,<br><br><strong>கட கபோல</strong> ... மத நீர் பெருகும் கன்னங்களை உடையவரும்,<br><br><strong>த்ரியம்பக விநாயகன்</strong> ... முக் கண்ணை உடையவருமாகிய கணபதி,<br><br><strong>முதல்</strong> ... முன்னொரு காலத்தில்,<br><br><strong>சிவனை வரும் அளவில்</strong> ... கனிக்காக போட்டி இட்டு<br>சிவபெருமானைச் சுற்றி வரும் அதே நேரத்தில்,<br><br><strong>உலகடைய நொடியில் வரு</strong> ... சராசலங்கள் அனைத்தையும் ஒரு<br>நொடியில் சுற்றி வந்த,<br><br><strong>சித்ர கலாப மயிலாம்</strong> ... அழகான தோகைகளை உடைய மயில்<br><br>(அது யாருடையது என வினாவினால்)<br><br><strong>மந்தாகினி பிரபவ</strong> ... கங்கையில் உதித்தவரும்,<br><br><strong>தரங்க விதரங்க</strong> ... மனக் கவலைகளை பிளந்து எறிபவரும்,<br><br><strong>வன சரோதய</strong> ... சரவணத்தில் உதித்தவரும்,<br><br><strong>கிர்த்திகா வர புத்ர</strong> ... கிருத்திகை மாதர்களின் சிறந்த புதல்வரும்,<br><br><strong>ராஜிவ பரியங்க</strong> ... தாமரை மலரைத் தனது கட்டிலாகக்<br>கொண்டவரும்,<br><br><strong>தந்தி அ வர அசலன்</strong> ... பாம்பு வடிவமான அந்த சீர்மிகு<br>நாகாசல வேலவனும்,<br><br><strong>குலிசாயுதத்து இந்திராணி</strong> ... வஜ்ராயுதத்தை உடைய இந்திரனின்<br>மனைவியாகிய இந்திராணியின்,<br><br><strong>மாங்கல்ய தந்து ரட்சாபரண</strong> ... மாங்கல்ய நூலை காப்பாற்றினவரும்,<br><br><strong>இகல் வேல் விநோதன்</strong> ... போரிட வல்ல வேலாயுதத்தை ஏந்தி<br>இருக்கும் பேரழகை உடையவனும்,<br><br><strong>அருள் கூர்</strong> ... அருளைச் சுரக்கும்,<br><br><strong>இமயகிரி குமரி மகன்</strong> ... இமவான் மடந்தை பார்வதியின் திருக்<br>குமாரனாகிய முருகக் கடவுள்<br><br><strong>ஏறு நீலக்ரீவ ரத்ன கலாப மயிலே</strong> ... வாகனமாக ஏறி வரும்<br>நீல நிறமான கழுத்தையும் பச்சை நிறமாக ஒளி வீசும் தோகைகளை<br>உடைய மயிலே அது.<br><br><strong>......... விளக்கவுரை .........</strong><br><br>தேவ லோகத்து ஐந்து வகையான மரங்கள்,<br><br><strong>&nbsp;&nbsp;&nbsp;1. சந்தானம்<br>&nbsp;&nbsp;&nbsp;2. ஹரி சந்தானம்<br>&nbsp;&nbsp;&nbsp;3. மந்தாரம்<br>&nbsp;&nbsp;&nbsp;4. பாரிஜாதம்<br>&nbsp;&nbsp;&nbsp;5. கற்பகம்</strong><br><br>... எனப்படும்.<br><br>விநாயகப் பெருமான் கயமுகாசுரனைக் கொல்லாமல் தன்னுடைய<br>அருளுக்குப் பாத்திரமாக தனது வாகனமாகக்கொண்டது அவரது<br>தனிப் பெருங் கருணையே.<br><br>இங்கு ஒரு யோகக் கருத்தும் உண்டு. விநாயகர் மூலாதாரக் கடவுள்.<br>பிரணாயாமத்தால் குண்டலிணியை மூலாதாரத்தில் இருந்து<br>எழுப்பும்போது, அது இரவில் மூஞ்சுறு 'குறு குறு' என ஒலிக்கும்<br>சத்தத்தை உண்டாக்கும். இது ஞானிகளின் அநுபவமாகும்.<br><br><strong>&nbsp;&nbsp;&nbsp;சிந்தாமணி விநாயகர்</strong><br><br>விநாயக மூர்த்தங்களில் 'சிந்தாமணி விநாயகர்' மூர்த்தமும் ஒன்று.<br>கபில முனிவர் பாதாளத்தில் தவம் செய்துகொண்டிருக்கும்போது,<br>தன்னைத் துன்புறுத்திய சகரர் 60,000 பேரையும் எரித்து விடுகிறார்.<br>பின்பு தன்னிடம் வந்த இந்திரனுக்கு அறுசுவை உணவை இட்டு<br>உபசரித்தபோது பெரும் உவப்படைந்த இந்திரன், தனக்கு திருப்<br>பாற்கடல் கடையப்பட்டபோது கிடைத்த 'சிந்தாமணி' என்கிற<br>ரத்தினத்தை பரிசாகத் தருகிறார். பின்பு ஒரு சமயம் 'கணன்' என்கிற<br>மன்னன் வேட்டையாடி வரும்போது முனிவரிடம் இருந்த<br>சிந்தாமணியை வலிய கவர முயற்சி செய்கிறான். இதனால் வருந்தி<br>கபிலர் விநாயகப் பெருமானை துதித்து இறைஞ்ச, அவர் நேரில்<br>தோன்றி அந்த மன்னனை அழிக்கிறார். களிப்படைந்த கபிலர் அந்த<br>சிந்தாமணி எனும் ரத்தினத்தை விநாயகருக்கு கொடுக்க, அவர்<br>அதை அணிந்து கொள்கிறார். அவரே சிந்தாமணி விநாயகர்.<br><br><strong>&nbsp;&nbsp;&nbsp;சிவனை வலம் வருமளவில்</strong><br><br>கணபதி சிவபெருமானை சுற்றி வந்த அதே நேரத்தில் முருகனும்<br>தனது மயில் வாகனத்தில் உலகைச் சுற்றி வந்தார் என்பதை பல<br>இடங்களில் அருணகிரியார் நயம் பட கூறுவார்.<br><br><strong>இனியகனி கடலைபய றொடியல்பொரி யமுதுசெயும்<br>&nbsp;இலகுவெகு கடவிகட தடபார மேருவுடன்<br>&nbsp;&nbsp;இகலிமுது திகிரிகிரி நெரியவளை கடல்கதற<br>&nbsp;&nbsp;&nbsp;எழுபுவியை யொருநொடியில் வலமாக வோடுவதும்</strong><br><br>... என்பார் சீர் பாத வகுப்பில்.<br><br>'வன சரோதய' என்னும் சொல்லுக்கு 'வேடனாக உரு மாறி வந்தவர்'<br>எனவும் பொருள் கொள்ளலாம். 'வன' + 'சரர்' + 'உதய' என<br>இச் சொல் பிரியும்.<br><br>சரவணப் பொய்கையில் ஆறு பொறிகளும் ஆறு குழந்தைகள்<br>வடிவம் எடுத்து தாமரை மலரில் பள்ளி கொண்டதை,<br><br><strong>&nbsp;&nbsp;&nbsp;.. ராஜீவ பரியங்க ..</strong><br><br>... என அழகுபட கூறுவார் அருணகிரியார். 'பரியங்க' என்ற சொல்லுக்கு<br>'கட்டில்' என்பது பொருள்.<br>",
        "songtitle": "சந்தான புஷ்பபரி மளகிண் கிணீ முகச்<br>&nb"
    },
    {
        "songid": "mv02",
        "song": "<br>சக்ரப் ரசண்டகிரி முட்டக் கிழிந்துவெளி<br>&nbsp;&nbsp;&nbsp;பட்டுக் ரவுஞ்ச சயிலந்<br><br>தகரப் பெருங்கனக சிகரச் சிலம்பும்எழு<br>&nbsp;&nbsp;&nbsp;தனிவெற்பும் அம்புவியும் எண்<br><br>திக்குத் தடங்குவடும் ஒக்கக் குலுங்கவரு<br>&nbsp;&nbsp;&nbsp;சித்ரப் பதம்பெயரவே<br><br>சேடன்முடி திண்டாட ஆடல்புரி வெஞ்சூரர்<br>&nbsp;&nbsp;&nbsp;திடுக்கிட நடிக்கு மயிலாம்<br><br>பக்கத்தில் ஒன்றுபடு பச்சைப் பசுங்கவுரி<br>&nbsp;&nbsp;&nbsp;பத்மப் பதங் கமழ்தரும்<br><br>பாகீ ரதிச்சடில யோகீ சுரர்க்குரிய<br>&nbsp;&nbsp;&nbsp;பரம உபதேசம் அறிவிக்<br><br>கைக்குச் செழுஞ்சரவ ணத்திற் பிறந்தஒரு<br>&nbsp;&nbsp;&nbsp;கந்தச்சுவாமி தணிகைக்<br><br>கல்லார கிரியுருக வருகிரண மரகத<br>&nbsp;&nbsp;&nbsp;கலாபத்தில் இலகு மயிலே.<br><br><strong>......... சொற்பிரிவு .........</strong><br><br>சக்ர ப்ரசண்டகிரி முட்டக் கிழிந்து வெளி<br>&nbsp;&nbsp;&nbsp;பட்டு க்ரவுஞ்ச சயிலம்<br><br>தகரப் பெருங்கனக சிகரச் சிலம்பும் எழு<br>&nbsp;&nbsp;&nbsp;தனி வெற்பும் அம்புவியும் எண்<br><br>திக்கும் தடங்குவடும் ஒக்கக் குலுங்க வரு<br>&nbsp;&nbsp;&nbsp;சித்ரப் பதம் பெயரவே<br><br>சேடன்முடி திண்டாட ஆடல் புரி வெம் சூரர்<br>&nbsp;&nbsp;&nbsp;திடுக்கிட நடிக்கு மயிலாம்<br><br>பக்கத்தில் ஒன்றுபடு பச்சை பசும் கவுரி<br>&nbsp;&nbsp;&nbsp;பத்ம பதம் கமழ் தரும்<br><br>பாகீரதிச் சடில யோகீசுரர்க்கு உரிய<br>&nbsp;&nbsp;&nbsp;பரம உபதேசம் அறிவிக்<br><br>கைக்குச் செழும் சரவணத்தில் பிறந்த ஒரு<br>&nbsp;&nbsp;&nbsp;கந்தச்சுவாமி தணிகைக்<br><br>கல்லாரகிரி உருக வரு கிரண மரகத<br>&nbsp;&nbsp;&nbsp;கலாபத்தில் இலகு மயிலே.<br><br><strong>......... பதவுரை .........</strong><br><br><strong>சக்ர ப்ரசண்ட கிரி</strong> ... சக்ரவாளம் என்கிற பெரிய வலிமை<br>உடைய மலை,<br><br><strong>முட்டக் கிழிந்து</strong> ... அடியோடு பிளவுபட்டு,<br><br><strong>வெளி பட்டு</strong> ... வெளியில் சிதறவும்,<br><br><strong>க்ரவுஞ்ச சயிலம் தகர</strong> ... கிரவுஞ்ச மலை பொடியாகப் போகவும்,<br><br><strong>பெரும் கனகச் சிலம்பும்</strong> ... பெரிய தங்க நிற மயமான பெரிய<br>சிகரங்களை உடைய மேரு மலையும்,<br><br><strong>எழு தனி வெற்பும்</strong> ... சூரனுக்குக் காவலாக இருந்த ஏழு மலைகளும்,<br><br><strong>அம்புவியும்</strong> ... அழகிய பூவுலகும்,<br><br><strong>எண் திக்கு தடம் குவடும்</strong> ... எட்டுத் திசைகளிலும் உள்ள<br>அஷ்ட குல கிரியும்<br><br><strong>ஒக்க குலுங்க</strong> ... ஒன்று பட்டு சேர்ந்து குலுங்கவும்,<br><br><strong>வரு சித்ரப் பதம் பெயரவே</strong> ... அடி எடுத்து வருகின்ற அழகிய<br>கால்கள் மெதுவாக வந்தவுடனேயே,<br><br><strong>சேடன் முடி திண்டாட</strong> ... ஆதிசேஷனின் திருமுடிகள் கலங்க,<br><br><strong>ஆடல் புரி வெம் சூரர் திண்டாட</strong> ... போர் புரியும் அசுரர் திண்டாட,<br><br><strong>திடுக்கிட நடிக்கும் மயிலாம்</strong> ... திகைத்து நடுக்கமுற நடனம்<br>செய்யும் மயிலாகும்<br><br>(அது யாருடையது என வினாவினால்)<br><br><strong>பக்கத்தில் ஒன்று படு</strong> ... தனது இடப்பக்கத்தில் சேர்ந்திருக்கும்,<br><br><strong>பச்சைப் பசும் கவுரி</strong> ... பச்சை நிறமுடைய பார்வதி தேவியின்,<br><br><strong>பத்மப் பதம் கமழ் தரும்</strong> ... தாமரை போன்ற திருவடிகளின்<br>நறு மணம் வீசும்,<br><br><strong>பாகீரதி சடில</strong> ... கங்கையை புனைந்திருக்கும் ஜடா முடியை உடைய,<br><br><strong>யோகீசுரர்க்கு</strong> ... யோக மூர்த்தியாகிய சிவபெருமானுக்கு<br><br><strong>உரிய பரம உபதேசம் அறிவிக்கைக்கு</strong> ... தகுந்த பிரணவ<br>உபதேசம் செய்வதற்காக,<br><br><strong>செழும் சரவணத்தில் பிறந்த கந்த சுவாமி</strong> ... வளமான சரவணப்<br>பொய்கையில் அவதரித்தக் கந்தக் கடவுளின்,<br><br><strong>தணிகை</strong> ... திருத்தணிகையில்,<br><br><strong>கல்லார கிரி உருக</strong> ... செங்கழுநீர்மலை உருகும்படி,<br><br><strong>வருகிரண</strong> ... போரொளி பொருந்திய,<br><br><strong>மரகத</strong> ... மரகத நிறம் உடைய,<br><br><strong>கலாபத்தில் இலகு மயிலே</strong> ... தோகைகளை உடைய மயிலே அது.<br><br><strong>......... விளக்கவுரை .........</strong><br><br>சிவபெருமான் தன்னுடைய நிமிர் ஜடாமுடியில் கங்கையை<br>வைத்திருப்பதை உணர்ந்த பார்வதி தேவி கோபமடைந்து ஊடலை<br>அடைகிறாள். அதைத் தணிப்பதற்காக சிவபெருமான் அவள்<br>திருப்பாதங்களில் விழும்போது அவள் திருவடிகளில் வீசும் நறுமணம்<br>சிவபெருமான் முடியிலும் சேர்ந்து வீசுகிறது என்பதை,<br><br><strong>பக்கத்தில் ஒன்றுபடு பச்சைப் பசுங்கவுரி<br>&nbsp;&nbsp;&nbsp;பத்மப் பதங் கமழ்தரும்<br>&nbsp;&nbsp;&nbsp;&nbsp;&nbsp;&nbsp;பாகீரதிச் சடில யோகீசுரர்</strong><br><br>... எனச் சிவபெருமானை அழகு பட விவரிக்கிறார் அருணகிரியார்.<br>",
        "songtitle": "சக்ரப் ரசண்டகிரி முட்டக் கிழிந்துவெளி<br"
    },
    {
        "songid": "mv03",
        "song": "<br>ஆதார பாதளம் பெயரஅடி பெயரமூ<br>&nbsp;&nbsp;&nbsp;தண்டமுக டதுபெயரவே<br><br>ஆடரவ முடிபெயர எண்டிசைகள் பெயரஎறி<br>&nbsp;&nbsp;&nbsp;கவுட்கிரி சரம்பெயரவே<br><br>வேதாள தாளங்க ளுக்கிசைய ஆடுவார்<br>&nbsp;&nbsp;&nbsp;மிக்கப் ரியப்படவிடா<br><br>விழிபவுரி கவுரிகண் டுளமகிழ விளையாடும்<br>&nbsp;&nbsp;&nbsp;விஸ்தார நிர்த்த மயிலாம்<br><br>மாதாநு பங்கியெனு மாலது சகோதரி<br>&nbsp;&nbsp;&nbsp;மகீதரி கிராத குலிமா<br><br>மறைமுநி குமாரிசா ரங்கநந் தனிவந்த<br>&nbsp;&nbsp;&nbsp;வள்ளிமணி நூபுர மலர்ப்<br><br>பாதார விந்தசே கரனேய மலரும்உற்<br>&nbsp;&nbsp;&nbsp;பலகிரி அமர்ந்த பெருமாள்<br><br>படைநிருதர் கடகமுடை படநடவு பச்சைப்<br>&nbsp;&nbsp;&nbsp;பசுந்தோகை வாகை மயிலே.<br><br><strong>......... சொற்பிரிவு .........</strong><br><br>ஆதார பாதளம் பெயர அடி பெயர<br>&nbsp;&nbsp;&nbsp;மூதண்டம் முகடது பெயரவே<br><br>ஆடும் அரவம் முடி பெயர எண் திசைகள் பெயர எறி<br>&nbsp;&nbsp;&nbsp;கவுள் கிரிசரம் பெயரவே<br><br>வேதாள தாளங்களுக்கு இசைய ஆடுவார்<br>&nbsp;&nbsp;&nbsp;மிக்க பிரியப்பட விடா<br><br>விழி பவுரி கவுரி கண்டு உளமகிழ விளையாடும்<br>&nbsp;&nbsp;&nbsp;விஸ்தார நிர்த்த மயிலாம்<br><br>மாதாநு பங்கியெனும் மால் அது சகோதரி<br>&nbsp;&nbsp;&nbsp;மகீதரி கிராத குலி<br><br>மாமறை முநி குமாரி சாரங்கம் நம் தனி வந்த<br>&nbsp;&nbsp;&nbsp;வள்ளி மணி நூபுர மலர்ப்<br><br>பாதார விந்த சேகரன் நேயம் மலரும் உற்<br>&nbsp;&nbsp;&nbsp;பலகிரி அமர்ந்த பெருமாள்<br><br>படைநிருதர் கடகம் உடை பட நடவு பச்சைப்<br>&nbsp;&nbsp;&nbsp;பசுந்தோகை வாகை மயிலே.<br><br><strong>......... பதவுரை .........</strong><br><br><strong>ஆதார</strong> ... இப்பூவுலகுக்கெல்லாம் ஆதாரமாய் உள்ள,<br><br><strong>பாதாளம் பெயர</strong> ... பாதாள லோகம் அசையவும்,<br><br><strong>அடி பெயர</strong> ... மயில் தனது அடியை எடுத்து வைத்த உடனேயே,<br><br><strong>மூதண்ட முகடது பெயரவே</strong> ... மிகவும் பழமையான பிரமாண்டத்தின்<br>உச்சிக் கூரையானது அசைவு பெறவும்,<br><br><strong>ஆடரவ முடி பெயர</strong> ... இப்பூவுலகத்தைத் தாங்கும் ஆதிசேடனின்<br>ஆடுகின்ற ஆயிரம் முடிகளும் அசைந்து கொடுக்கவும்,<br><br><strong>எண்திசைகள் பெயர</strong> ... எட்டுத் திக்குகளும் நடுக்கமுறவும்,<br><br><strong>எறி கவுள் கிரிசரம் பெயரவே</strong> ... மத நீரை சிந்தி எறிகின்ற<br>கன்னங்களை உடைய அஷ்ட திக்கு கஜங்களும் (யானைகளும்)<br>இடம் பெயரவும்,<br><br><strong>வேதாள தாளங்களுக்கு இசைய ஆடுவார்</strong> ... வேதாள கணங்கள்<br>தாளம் போட அதற்குத் தகுந்த வகையில் நடனமாடும்<br>நடராஜப் பெருமான்,<br><br><strong>மிக்கப் பிரியப் பட</strong> ... மிகவும் அன்புடன் பாராட்டவும்,<br><br><strong>விடா விழி பவுரி கெளரி கண்டு</strong> ... வைத்த கண்களை அகற்றாதபடி<br>மயிலின் நடனத்தைக் கண்ட பார்வதி தேவி,<br><br><strong>உள மகிழ</strong> ... உள்ளத்தில் களிப்புகொள்ளவும்,<br><br><strong>விளையாடும் விஸ்தார நிர்த்த மயிலாம்</strong> ... பலவிதமான நடன<br>வகைகளைக் காட்டி விளையாடுகின்ற மயில்<br><br>(அது யாருடையது என வினாவினால்)<br><br><strong>மாதானு பங்கி எனும் மாலது சகோதரி</strong> ... திருவள்ளுவர் என<br>பெருமை மிக்கவரின் சகோதரியானவள்,<br><br><strong>மகீதரி</strong> ... மலையில் பிறந்தவள்,<br><br><strong>கிராதகுலி</strong> ... வேடர் வம்சத்தில் வளர்ந்தவள்,<br><br><strong>மாமறை முநி குமாரி</strong> ... சிறந்த வேதங்களில் வல்லவராகிய சிவ<br>முனிவரின் புத்திரி,<br><br><strong>சாரங்கம்</strong> ... மான் வயிற்றில்,<br><br><strong>தனி வந்த</strong> ... ஒப்பற்ற வகையில் உதித்த,<br><br><strong>நம் வள்ளி</strong> ... நமது வள்ளித் தாயரின்,<br><br><strong>மணி நூபுர மலர்</strong> ... கிண்கிணிகளும் சிலம்பும் அணிந்துள்ள<br>தாமரை மலர் போன்ற,<br><br><strong>பாதார விந்த சேகரன்</strong> ... பாதங்களை திருவடியில் அணிந்த<br>முருகனின்,<br><br><strong>நேயம்</strong> ... அன்பிற்கு உகந்ததாய்,<br><br><strong>மலரும்</strong> ... பூத்திருக்கும்,<br><br><strong>உற்பல கிரி</strong> ... நீலோற்பல புஷ்பங்கள் நிறைந்த திருத்தணியில்,<br><br><strong>அமர்ந்த பெருமாள்</strong> ... வீற்றிருக்கும் பெருமையை உடையவன்,<br><br><strong>படை நிருத</strong> ... படையுடன் வந்த அசுரர்களின்,<br><br><strong>கடகம் உடைபட</strong> ... சேனைகள் சிதறிப் போகும்படி,<br><br><strong>நடவு</strong> ... நடத்துகின்ற,<br><br><strong>பச்சைப் பசும் தோகை வாகை மயிலே</strong> ... பச்சை நிறமான<br>தோகையை உடைய வெற்றி மயிலே அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;கிரி சரம்</strong><br><br>யானைகள் மூன்று இனத்தன அவை<br><br>&nbsp;&nbsp;&nbsp;1. ஆற்றுப் படுகையில் பிறந்தவைகள் '<strong>நதிசரம்</strong>' எனப்படும்<br>&nbsp;&nbsp;&nbsp;2. காட்டில் பிறந்தவைகள் '<strong>வனசரம்</strong>' எனப்படும்<br>&nbsp;&nbsp;&nbsp;3. மலைகளில் பிறந்தவைகள் '<strong>கிரிசரம்</strong>' எனப்படும்.<br><br><strong>&nbsp;&nbsp;&nbsp;எண் திசைகள்</strong><br><br>எட்டு திசைகளில் இருக்கும் மலைகளில் வசிக்கும் யானைகள்<br>அஷ்டதிக் கஜங்கள் எனப்படும். அவைகள் முறையே,<br><br><strong>&nbsp;&nbsp;&nbsp;ஐராவதம்,<br>&nbsp;&nbsp;&nbsp;புண்டரீகம்,<br>&nbsp;&nbsp;&nbsp;வாமனம்,<br>&nbsp;&nbsp;&nbsp;குமுதம்,<br>&nbsp;&nbsp;&nbsp;புஷ்படந்தம்,<br>&nbsp;&nbsp;&nbsp;அஞ்சனம்,<br>&nbsp;&nbsp;&nbsp;சார்வபெளமம்,<br>&nbsp;&nbsp;&nbsp;சுப்ரதீகம்.</strong><br><br>இந்த புண்டரீகத்தைப் பற்றிய குறிப்பு கந்த புராணத்தில் வருகிறது.<br>சூரபத்மா தேவலோகத்தை பிடித்தபோது அவனுடைய மந்திரி தர்ம<br>கோபன், இந்த புண்டரீகத்தைப் சிறை பிடித்து, தன்னுடைய ஊராகிய<br>மகேந்திரபுரிக்கு கொண்டு செல்கிறான். வீரபாகுத் தேவர் தூது<br>சென்றபோது, சூர சேனைகளுடன் போரிட்டு, இந்த புண்டரீகத்தை<br>மீட்டு வருகிறார்.<br><br><strong>&nbsp;&nbsp;&nbsp;வேதாள தாளங்களுக்கிசைய ஆடுவார்</strong><br><br>பூத கணங்கள் தாளம் போட ஈசன் ஆடுவதை திருஞானசம்பந்தர்<br>தன்னுடைய தேவாரப் பதிகத்தில்,<br><br><strong>&nbsp;&nbsp;&nbsp;பல்லியல் பாணி பரிடம் ஏத்த நடமிடும் ஈசன் ..</strong><br><br>... என்பார்.<br><br><strong>&nbsp;&nbsp;&nbsp;மிக்க பிரியப்பட</strong><br><br>நடனத்தில் வல்லுரனான நடராஜப் பெருமான் மகிழும்படி, மயில்<br>நடனமாடியதை, 'விடமளவி யரிபரவு' எனத் தொடங்கும் பொதுப்பாடல்கள்<br>திருப்புகழில் <a href=\"/thiru/nnt1096_u.html\" target=\"_self\" class=\"alttn\">(பாடல் 1096)</a>,<br><br><strong>.. உடலுமுய லகன்முதுகு நெறுநெறென எழுதிமிர<br>&nbsp;&nbsp;&nbsp;வுரகர்பில முடியவொரு பதமோடி<br><br>உருவமுது ககனமுக டிடியமதி முடிபெயர<br>&nbsp;&nbsp;&nbsp;வுயரவகி லபுவனம திரவீசிக்<br><br>கடககர தலமிலக நடனமிடு மிறையவர்மகிழ்<br>&nbsp;&nbsp;&nbsp;கருதரிய விதமொடழ குடனாடுங்<br><br>கலபகக மயில் ..</strong><br><br>... என அழகாக வர்ணிக்கிறார்<br><br><strong>&nbsp;&nbsp;&nbsp;மாதாநுபங்கி</strong><br><br>பெற்ற தாயைப் போல் இதமாக ஒழுக்கத்தை போதிப்பதால்<br>திருவள்ளுவருக்கு மாதாநுபங்கி என்கிற பெயர் உண்டு. இவர் பிரம்ம<br>தேவனின் அவதாரம் என்பர். பிரமனுக்கு வள்ளி தங்கை என்பதை,<br><br><strong>&nbsp;&nbsp;&nbsp;விதியானவன் இளையாள் எனதுள மேவிய வள்ளி நாயகி ..</strong><br><br>... என்பார் 'மதனேவிய கணை' எனத் தொடங்கும் திருப்புகழில் <a href=\"/thiru/nnt1186_u.html\" target=\"_self\" class=\"alttn\">(பாடல் 1186)</a>,<br><br>திருவள்ளுவருக்கு நான்முகனார் என்கிற பெயரும் உண்டு. ஒரு<br>ருசியான கர்ண பரம்பரை வரலாறு.<br><br>'ஆதி' என்பவளுக்கும் 'பகவன்' என்பவருக்கும் பிறக்கும்<br>குழந்தைகளை முன் செய்த நிபந்தனைகளின்படி அவர்கள் பிறந்த<br>உடன் அந்தந்த இடங்களிலேயே விட்டு விடுகின்றனர்.<br><br>'<strong>பாணாச்சேரியில்</strong>' பிறந்த முதல் குழந்தை '<strong>ஒளவை பிராட்டியார்</strong>'.<br>தன்னைவிட்டுப் பிரிய மனமில்லாமல் தன் அன்னையைப் பார்த்து,<br><br><strong>இட்டமுடன் என் தலையில் இன்னபடி என்று எழுதி<br>&nbsp;விட்ட சிவனும் செத்து விட்டானோ<br>&nbsp;&nbsp;முட்டமுட்ட பஞ்சமே வந்தாலும் பாரம்<br>&nbsp;&nbsp;&nbsp;அவனுக்கே அன்னாய் நெஞ்சமே அஞ்சாதே நீ</strong><br><br>... என்று பாடுகிறார்.<br><br>இரண்டாவது குழந்தை '<strong>வண்ணாச்சேரியில்</strong>' பிறந்தது. அவளே<br>'<strong>உறவை</strong>' பிற்காலத்தில் <strong>'மாரியம்மன்'</strong> ஆகிறாள்.<br><br>முன்றாவதாக அந்தணர் '<strong>அக்ரகாரத்தில்</strong>' பிறந்தவர் '<strong>கபிலர்</strong>'.<br><br>நான்காவதாக மன்னர் '<strong>அரண்மனையில்</strong>' பிறந்தவர் '<strong>அதியமான்</strong>'.<br><br>ஐந்தாவதாக '<strong>கள் இறக்குமவர்</strong>' சேரியில் பிறந்தவர். அவரே '<strong>உப்பை</strong>'<br>பின்பு '<strong>காளி</strong>' தேவியாகிறாள்.<br><br>'<strong>வள்ளிக் காட்டில்</strong>' பிறந்தவள் நம் '<strong>வள்ளிப் பிராட்டியார்</strong>'.<br><br>'<strong>நெசவாளர்</strong>' சேரியில் பிறந்தவர் '<strong>திருவள்ளுவர்</strong>'. இதன் பிரகாரம்<br>திருவள்ளுவர் அவதாரத்திலும் வள்ளிப் பிராட்டியார் திருவள்ளுவரின்<br>சகோதரியே.<br><br><strong>&nbsp;&nbsp;&nbsp;நம் தனி வந்த வள்ளி</strong><br><br>வைகுந்தத்தில் திருமாலும் மஹாலட்சுமியும் சொக்கட்டான்<br>ஆடும்பொழுது அங்கு வந்த துருவாச முனிவரை மதிக்கவில்லை<br>என்கிற காரணத்தினால் கோபமடைந்த முனிவர், திருமாலை<br>சிவமுனிவராகவும் மஹாலட்சுமியை மானாகவும் ஆக சபிக்கிறார்.<br>அதன்படி திருமால் சிவமுனிவராக வள்ளிமலையில் தவமியற்றுகிறார்.<br>அங்கு மான் உருவில் வந்த திருமகளை பார்த்த உடனேயே சிவ<br>முனிவரின் கண் பார்வையிலேயே கருவுற்று, வள்ளியை ஈன்று,<br>வள்ளிக் கொடி குழியில் போட்டுவிடுகிறாள். இப்படி ஒரு<br>ஆச்சரியமான வகையில் வள்ளிப் பிராட்டியார் பிறந்ததினால் அவளை<br>நம் அருணை முனிவர்,<br><br><strong>&nbsp;&nbsp;&nbsp;.. தனி வந்த வள்ளி ..</strong><br><br>... எனக் குறிப்பிடுகிறார்.<br><br>ஒரு கற்புடைய மாது தன் கணவரின் சுற்றத்தாரை எல்லாம் அன்புடன்<br>தன் சுற்றமாக கருதி பாவிப்பது போல் அருணகிரியாரும் தனது ஆத்ம<br>நாயகனாகிய முருகப் பெருமானின் சுற்றத்தை எல்லாம் தன் சுற்றமாக<br>கொண்டாடுவார். விநாயகரை 'மம விநாயகர்' என்றும், சிவபெருமானை,<br>'என் தந்தை சதாசிவ கோத்திரன்' என்றும், பார்வதி தேவியை 'எமதாயி'<br>என்று கூறுவது போல் வள்ளிப் பிராட்டியாரையும் 'நம் வள்ளி' என்கிறார்.<br>",
        "songtitle": "ஆதார பாதளம் பெயரஅடி பெயரமூ<br>&nbsp;&nbs"
    },
    {
        "songid": "mv04",
        "song": "<br>யுககோடி முடிவின் மண் டியசண்ட மாருதம்<br>&nbsp;&nbsp;&nbsp;உதித்ததென் றயன் அஞ்சவே<br><br>ஒருகோடி அண்டர்அண் டங்களும் பாதாள<br>&nbsp;&nbsp;&nbsp;லோகமும் பொற்குவடுறும்<br><br>வெகுகோடி மலைகளும் அடியினில் தகர்ந்திரு<br>&nbsp;&nbsp;&nbsp;விசும்பிற் பறக்க விரிநீர்<br><br>வேலைசுவ றச்சுரர் நடுக்கங் கொளச்சிறகை<br>&nbsp;&nbsp;&nbsp;வீசிப் பறக்கு மயிலாம்<br><br>நககோடி கொண்டவுணர் நெஞ்சம் பிளந்தநர<br>&nbsp;&nbsp;&nbsp;கேசரி முராரி திருமால்<br><br>நாரணன் கேசவன் சீதரன் தேவகீ<br>&nbsp;&nbsp;&nbsp;நந்தனன் முகுந்தன் மருகன்<br><br>முககோடி நதிகரன் குருகோடி அநவரதம்<br>&nbsp;&nbsp;&nbsp;முகிலுலவு நீலகிரிவாழ்<br><br>முருகன்உமை குமரன் அறு முகன்நடவு விகடதட<br>&nbsp;&nbsp;&nbsp;மூரிக் கலாப மயிலே.<br><br><strong>......... சொற்பிரிவு .........</strong><br><br>யுக கோடி முடிவில் மண்டிய சண்டமாருதம்<br>&nbsp;&nbsp;&nbsp;உதித்தது என்று அயன் அஞ்சவே<br><br>ஒருகோடி அண்டர் அண்டங்களும் பாதாள<br>&nbsp;&nbsp;&nbsp;லோகமும் பொன் குவடு உறும்<br><br>வெகுகோடி மலைகளும் அடியினில் தகர்ந்து இரு<br>&nbsp;&nbsp;&nbsp;விசும்பில் பறக்க விரிநீர்<br><br>வேலை சுவறச் சுரர் நடுக்கங் கொளச் சிறகை<br>&nbsp;&nbsp;&nbsp;வீசிப் பறக்கு மயிலாம்<br><br>நககோடி கொண்ட அவுணர் நெஞ்சம் பிளந்த நர<br>&nbsp;&nbsp;&nbsp;கேசரி முராரி திருமால்<br><br>நாரணன் கேசவன் சீதரன் தேவகீ<br>&nbsp;&nbsp;&nbsp;நந்தனன் முகுந்தன் மருகன்<br><br>முககோடி நதிகரன் குருகு ஓடி அநவரதம்<br>&nbsp;&nbsp;&nbsp;முகில் உலவு நீலகிரி வாழ்<br><br>முருகன் உமை குமரன் அறுமுகன் நடவு விகட தட<br>&nbsp;&nbsp;&nbsp;மூரிக் கலாப மயிலே.<br><br><strong>......... பதவுரை .........</strong><br><br><strong>யுக</strong> ... திரேதா யுகம், கிருதா யுகம், துவார யுகம், கலி யுகம் என்கிற சதுர்<br>யுகங்களின்,<br><br><strong>கோடி முடிவில்</strong> ... எல்லையின் முடிவு காலங்களில்,<br><br><strong>மண்டிய</strong> ... உக்ரமாக வீசும்,<br><br><strong>சண்ட மாருதம்</strong> ... சூராவளிக் காற்று,<br><br><strong>உதித்ததென்று</strong> ... இப்போதே வந்து விட்டதோ என்று,<br><br><strong>அயன் அஞ்சவே</strong> ... பிரமன் நடுக்கமுற,<br><br><strong>ஒரு கோடி அண்டர் அண்டங்களும்</strong> ... கோடிக்கணக்கான<br>தேவலோகங்களும்,<br><br><strong>பாதாள லோகமும்</strong> ... கீழ் உலகங்களும்,<br><br><strong>பொன் குவடு உறும்</strong> ... பொன் மயமான சிகரங்களை உடைய,<br><br><strong>வெகு கோடி மலைகளும்</strong> ... கோடிக் கணக்கான மலைகளும்,<br><br><strong>அடியினில்</strong> ... மயில் அடி வைக்கும் பொழுதே,<br><br><strong>தகர்ந்து</strong> ... பொடியாகி,<br><br><strong>இரு விசும்பில்</strong> ... பெரிய ஆகாசத்தில் தூளாக பறக்கவும்,<br><br><strong>விரி நீர் வேலைச் சுவற</strong> ... பரந்த நீர்ப் பரப்பை உடைய கடல்<br>வற்றிப் போகவும்,<br><br><strong>சுரர் நடுக்கங் கொள</strong> ... தேவர்கள் பயப்படவும்,<br><br><strong>சிறகை வீசிப் பறக்கும் மயிலாம்</strong> ... தன்னுடைய தோகைகளை<br>வீசிப் பறக்கும் மயில்<br><br>(அது யாருடையது என வினாவினால்)<br><br><strong>நககோடி கொண்டு</strong> ... எண்ணிலடங்காத நகங்களைக் கொண்டு,<br><br><strong>அவுணர் நெஞ்சம் பிளந்து</strong> ... அரக்கர்களின் மார்பைப் பிளந்த,<br><br><strong>நரகேசரி</strong> ... நரசிங்க மூர்த்தி,<br><br><strong>முராரி</strong> ... முரன் எனற அசுரனைக் கொன்றவர்,<br><br><strong>திருமால்</strong> ... மேக வண்ணன்,<br><br><strong>நாரணன்</strong> ... பாற்கடலில் வசிப்பவர்,<br><br><strong>கேசவன்</strong> ... கேசி என்ற அசுரனை வதைத்தவர்,<br><br><strong>சீதரன்</strong> ... மஹாலட்சுமியை தனது திரு மார்பில் தரித்துள்ளவர்,<br><br><strong>தேவகீ நந்தனன்</strong> ... தேவகியின் திருக் குமாரர்,<br><br><strong>முகுந்தன்</strong> ... முக்தியையும் உலக நலங்களையும் வழங்குபவர்,<br><br><strong>மருகன்</strong> ... ஆகிய மஹா விஷ்ணுவின் மருமகனும்,<br><br><strong>முககோடி நதிகரன்</strong> ... ஆயிரம் முகங்களை உடைய கங்கையினால்<br>சுமக்கப்பட்ட ஜோதி வடிவினன்,<br><br><strong>குருகு ஓடி</strong> ... வெள்ளை நிறமாக பரவிச் செல்லும்,<br><br><strong>அநவரதம் முகிலுலாவு</strong> ... மேகங்கள் எப்பொழுதும் தவழ்கின்ற,<br><br><strong>நீலகிரி வாழ்</strong> ... திருத்தணி மலையில் வீற்றிருக்கும்,<br><br><strong>முருகன் உமை குமரன் அறுமுகன்</strong> ... முருக மூர்த்தி, பார்வதி<br>பாலன், ஆறுமுகக் கடவுள்,<br><br><strong>நடவு</strong> ... செலுத்துகின்ற,<br><br><strong>விகட</strong> ... அழகும்,<br><br><strong>தட</strong> ... பெருமையும்,<br><br><strong>மூரிக் கலாப மயிலே</strong> ... மிக்க வலிமையும் கொண்ட தோகைகளை<br>உடைய மயிலே அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;நக கோடி .. நரகேசரி</strong><br><br>இரணியனை மட்டுமல்லாமல் வேறு பல அசுரர்களையும் நரசிங்க அவதாரம்<br>எடுத்து மஹாவிஷ்ணுவானவர் மார்பைப் பிளந்து சம்ஹாரம் செய்தார் என்பது<br>பாரதத்தில் வரும் செய்தியாகும்.<br><br><strong>&nbsp;&nbsp;&nbsp;முக கோடி நதிகரன்</strong><br><br>கங்கை ஆயிரம் முகங்களைக் கொண்டவள் என்பதை<br><br><strong>&nbsp;&nbsp;&nbsp;.. ஆயிர முகத்து நதி பாலனும் ..</strong><br><br>... என திரு வேளைக்காரன் வகுப்பில் கூறுவார்.<br><br><strong>&nbsp;&nbsp;&nbsp;நீலகிரி</strong><br><br>மயில் விருத்தத்தில் வரும் முதல் பாடலான 'சந்தான புஷ்ப ..' எனத்<br>தொடங்கும் பாடலைத் தவிர மற்ற பத்து பாடல்களிலும் திருத்தணி பற்றிய<br>குறிப்பு வருவதால் இந்த விருத்தம் பூராவும் திருத்தணியில் பாடப்பட்டது<br>எனக் கொள்ளலாம்.<br>",
        "songtitle": "யுககோடி முடிவின் மண் டியசண்ட மாருதம்<br>"
    },
    {
        "songid": "mv05",
        "song": "<br>சோதியிம வேதண்ட கன்னிகையர் தந்தஅபி<br>&nbsp;&nbsp;&nbsp;நயதுல்ய சோம வதன<br><br>துங்கத்ரி சூலதரி கங்காளி சிவகாம<br>&nbsp;&nbsp;&nbsp;சுந்தரி பயந்த நிரைசேர்<br><br>ஆதிநெடு மூதண்ட அண்டபகி ரண்டங்கள்<br>&nbsp;&nbsp;&nbsp;யாவுங் கொடுஞ்சி றகினால்<br><br>அணையுந்த னதுபேடை அண்டங்கள் என்னவே<br>&nbsp;&nbsp;&nbsp;அணைக்குங் கலாப மயிலாம்<br><br>நீதிமறை ஓதண்ட முப்பத்து முக்கோடி<br>&nbsp;&nbsp;&nbsp;நித்தரும் பரவு கிரியாம்<br><br>நீலகிரி வேலவன் நிராலம்பன் நிர்ப்பயன்<br>&nbsp;&nbsp;&nbsp;நிர்வியா குலன்சங் குவாள்<br><br>மாதிகிரி கோதண்ட தண்டந் தரித்தபுயன்<br>&nbsp;&nbsp;&nbsp;மாதவன் முராரி திருமால்<br><br>மதுகைட வாரிதிரு மருகன்முரு கன்குமரன்<br>&nbsp;&nbsp;&nbsp;வரமுதவு வாகை மயிலே.<br><br><strong>......... சொற்பிரிவு .........</strong><br><br>சோதி இம வேதண்ட கன்னிகையர் தந்த அபி<br>&nbsp;&nbsp;&nbsp;நய துல்ய சோம வதன<br><br>துங்க த்ரிசூலதரி கங்காளி சிவகாம<br>&nbsp;&nbsp;&nbsp;சுந்தரி பயந்த நிரைசேர்<br><br>ஆதி நெடு மூதண்ட அண்ட பகிரண்டங்கள்<br>&nbsp;&nbsp;&nbsp;யாவும் கொடும் சிறகினால்<br><br>அணையும் தனது பேடை அண்டங்கள் என்னவே<br>&nbsp;&nbsp;&nbsp;அணைக்கும் கலாப மயிலாம்<br><br>நீதிமறை ஓதண்ட முப்பத்து முக்கோடி<br>&nbsp;&nbsp;&nbsp;நித்தரும் பரவு கிரியாம்<br><br>நீலகிரி வேலவன் நிராலம்பன் நிர்ப்பயன்<br>&nbsp;&nbsp;&nbsp;நிர்வியாகுலன் சங்கு வாள்<br><br>மா திகிரி கோதண்டம் தண்டம் தரித்த புயன்<br>&nbsp;&nbsp;&nbsp;மாதவன் முராரி திருமால்<br><br>மதுகைடவாரி திரு மருகன் முருகன் குமரன்<br>&nbsp;&nbsp;&nbsp;வரமுதவு வாகை மயிலே.<br><br><strong>......... பதவுரை .........</strong><br><br><strong>சோதி</strong> ... ஒளிவடிவினளாய்,<br><br><strong>இம வேதண்ட</strong> ... இமய மலையின்கண்,<br><br><strong>கன்னிகையர் தந்த</strong> ... தோழியர்கள் பாதுகாத்து வந்த,<br><br><strong>அபிநய</strong> ... மிகுதியான அலங்காரம் உடையவளும்,<br><br><strong>துல்ய</strong> ... பரிசுத்தம் மிகுந்தவளும்,<br><br><strong>சோம வதன</strong> ... சந்தரன் போல் தண்ணொளி வீசும் முகம் உடையவளும்,<br><br><strong>துங்க</strong> ... சிறந்த,<br><br><strong>திரிசூலதரி</strong> ... மூன்று முனைகளை உடைய சூலாயுதத்தைக் கையில்<br>கொண்டவளும்,<br><br><strong>கங்காளி</strong> ... எலும்பு மாலையை அணிந்தவளும்,<br><br><strong>சிவகாம சுந்தரி</strong> ... சிவபெருமானையே எப்பொழுதும் நாடி விரும்பி<br>இருக்கும் பார்வதி தேவி,<br><br><strong>பயந்த</strong> ... படைத்த,<br><br><strong>நிரை சேர்</strong> ... ஒழுங்குமுறையும் வரிசை கொண்டதுமான,<br><br><strong>ஆதி நெடு</strong> ... புராதனமானவையும் பரந்துள்ளதுமான,<br><br><strong>மூதண்ட அண்டம்</strong> ... மிகப் பெரிய பிரபஞ்ச படைப்புகளான<br>உலகங்கள் எல்லாமும்,<br><br><strong>பகிரண்டம் யாவும்</strong> ... வெளி உலகங்கள் யாவையும்,<br><br><strong>கொடும் சிறகினால்</strong> ... வளைந்த தனது சிறகினால்,<br><br><strong>அணையும் தனது பேடை அண்டங்கள் என்னவே</strong> ... ஒரு ஆண்<br>மயில் தனது பேடை மயிலின் முட்டைகளைக் காப்பது போல்,<br><br><strong>அணைக்கும் கலாப மயிலாம்</strong> ... அகில பிரபஞ்களையும்<br>பாதுகாக்கும் மயில்<br><br>(அது யாருடையது என வினாவினால்)<br><br><strong>நீதிமறை</strong> ... பல தர்மங்களை உணர்த்தும் வேதங்கள்,<br><br><strong>ஓது</strong> ... வர்ணிக்கும்,<br><br><strong>அண்ட</strong> ... வெளி உலகங்களில் வாழும்,<br><br><strong>முப்பத்து முக்கோடி நித்தரும் பரவு</strong> ... 33 கோடி தேவர்களும்<br>துதித்து வணங்கும்<br><br><strong>கிரியாம்</strong> ... மலையாகிய,<br><br><strong>நீலகிரி வேலவன்</strong> ... திருத்தணியில் வாழும் வேலாயுதக் கடவுள்,<br><br><strong>நிராலம்பன்</strong> ... தனக்கென்று ஒரு பற்றுக் கோடும் இல்லாதவன்,<br><br><strong>நிர்பயன்</strong> ... பயமில்லாதவன்,<br><br><strong>நிர்வியாகுலன்</strong> ... மனத் துன்பம் இல்லாதவன்,<br><br><strong>சங்கு</strong> ... பாஞ்ச சனியம் எனும் சங்கு,<br><br><strong>வாள்</strong> ... நாந்தகம் எனும் வாள்,<br><br><strong>மா திகிரி</strong> ... பெருமை மிக்க சுதர்சனம் எனும் சக்ரம்,<br><br><strong>கோதண்டம்</strong> ... சாரகங்கம் எனும் வில்,<br><br><strong>தண்டம்</strong> ... கெளமேதகம் எனும் கதை,<br><br><strong>தரித்த புயன்</strong> ... ஆகியவைகளை ஏந்தியுள்ள புயங்களை<br>உடையவனும்,<br><br><strong>மாதவன் முராரி திருமால்</strong> ... மாதவனும் முராரியும் திருமாலும்,<br><br><strong>மதுகைட வாரி</strong> ... மது கைடவன் என்ற இரு அசுரர்களை<br>அழித்தவனாகிய திருமாலினுக்கும்,<br><br><strong>திரு</strong> ... மகாலட்சுமிக்கும்,<br><br><strong>மருகன்</strong> ... மருமகன்,<br><br><strong>முருகன் குமரன்</strong> ... முருகவேள் குமரக் கடவுளின்,<br><br><strong>வரமுதவு வாகை மயிலாம்</strong> ... வேலும் மயிலும் துணை என்கிற மகா<br>மந்திரத்தின் பொருளாக நின்று அதை ஜெபிக்கும் அடியார்களுக்கு<br>வேண்டிய வரங்களைக் கொடுக்கும் வெற்றி மயில் தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;ஜோதி</strong><br><br>முருகன் ஜோதி வடிவினன். அவன் ஜெகஜோதித் தம்பிரான். பல<br>இடங்களில் முருகனை, 'தீப மங்கள ஜோதி', 'ஜோதி நடமிடும் பெருமாள்',<br>'நிர்த்த ஜெக ஜோதி பெருமாள்' எனக் கூறுவார். அவருடைய தாயாரும்<br>ஜோதி வடிவினளே என இங்கு குறிப்பிடுகிறார்.<br><br><strong>&nbsp;&nbsp;&nbsp;கன்னிகையர் தந்த</strong><br><br>சிவதூஷனை செய்த தட்சணுக்கு மகளாகப் பிறந்த பாவத்தைப் போக்க<br>உமா தேவியார், தனது தேகத்தை தீயில் தகித்துவிட்டு இமய மலையில் சிறு<br>குழந்தையாகத் தோன்றுகிறாள். இமவானும் அவனது துணைவியான<br>மேனையும் பார்வதி தேவியை வளர்த்து, பருவம் அடைந்தவுடன் தேவி<br>சிவபெருமானைக் குறித்து தவம் செய்கிறாள். அவளைப் பாதுகாப்பதற்காக<br>பல தாதிகள் நியமிக்கப்பட்டனர். அதையே இங்கு 'கன்னிகையர் தந்த'<br>என விளிக்கிறார்.<br><br><strong>&nbsp;&nbsp;&nbsp;சிவகாம சுந்தரி</strong><br><br>அம்பிகை பரமேஸ்வரனை சதா உபாசித்து, கடும் தவம் செய்து, அதனால்<br>பெற்ற அந்த தவத்தின் பலனை தான் படைத்த ஜீவ ராசிகளுக்கே<br>கொடுக்கிறாள். அதனால் அவளுக்கு 'சிவகாம சுந்தரி' என்கின்ற<br>திருநாமம் வந்தது.<br><br><strong>&nbsp;&nbsp;&nbsp;மயிலின் விஸ்வரூபம்</strong><br><br>பிரபஞ்சத்தில் உள்ள பூரா அண்டங்களையும் தன் பேடையின்<br>முட்டைகள் என எண்ணி அவைகளை அணைத்துப் பாதுகாக்கும்<br>வல்லமை கொண்டது மயில் என கூறப்படுவதினால், மயிலுக்கு<br>விஸ்வரூபம் எடுக்கும் ஆற்றல் உண்டு என்பது தெளிவாகிறது<br><br><strong>&nbsp;&nbsp;&nbsp;முப்பத்து முக்கோடி நித்தர்</strong><br><br><strong>&nbsp;&nbsp;&nbsp;வசுக்கள் .. 8<br>&nbsp;&nbsp;&nbsp;ருத்திரர் .. 11<br>&nbsp;&nbsp;&nbsp;ஆதித்யர் .. 12<br>&nbsp;&nbsp;&nbsp;அசுவனி தேவர் .. 2</strong><br><br>... ஆக மொத்தம் 33<br><br>ஒவ்வொருவருக்கும் கோடிக்கணக்கான உபதேவர்கள் இருப்பதால்<br>அவர்களை முப்பத்து முக்கோடி தேவர்கள் என்பர். எல்லா தேவர்களும்<br>திருத்தணியில் வந்து கந்தக் கடவுளை வணங்குகிறார்கள் என்பதை,<br><br><strong>தலமகள் மீதெண் புலவரு லாவும்<br>&nbsp;&nbsp;&nbsp;தணிகையில் வாழ்செங் கதிர்வேலா</strong><br><br><strong>(புலவர் ... தேவர்)</strong><br><br>... என்பார் ('கலை மடவார்தம்' எனத் தெடங்கும் திருத்தணித் திருப்புகழில்.<br><a href=\"/thiru/nnt0256_u.html\" target=\"_self\" class=\"alttn\"> பாடல் 256)</a>.<br><br><strong>&nbsp;&nbsp;&nbsp;நித்தர்</strong><br><br>இவர்கள் அழிவில்லாமல் என்றும் சிரஞ்சீவிகளாய் வாழும் சித்தர்கள் எனப்<br>பொருள் கொள்ளலாம். இவர்கள் திருத்தணியில் கிரி வலம் வருவதை,<br><br><strong>சித்தர்கள்நி டாதர் வெற்பின் கொற்றவர்சு வாமி பத்தர்<br>&nbsp;&nbsp;&nbsp;திக்குகளோர் நாலி ரட்டின் கிரிசூழ</strong><br><br>... என 'எத்தனை கலாதி' எனத் தொடங்கும் திருத்தணித் திருப்புகழில்<br>கூறுவார். <a href=\"/thiru/nnt0247_u.html\" target=\"_self\" class=\"alttn\">(பாடல் 247)</a>.<br><br><strong>&nbsp;&nbsp;&nbsp;நிராலம்பன்</strong><br><br>முருகக் கடவுள் சகல லோகங்களுக்கும் தானே பற்று கோடாக<br>இருப்பினும் தனக்கு என ஒரு ஆதாரமும் இல்லாதவன் என்பதை,<br><br><strong>தானே வளர்ந்து தானே யிருந்த<br>&nbsp;&nbsp;&nbsp;தார்வேணி யெந்தை யருள்பாலா</strong><br><br>... என்ற 'ஊனேறெலும்பு' எனத் தொடங்கும் பொதுப்பாடல் திருப்புகழில்<br>கூறுவார். <a href=\"/thiru/nnt1221_u.html\" target=\"_self\" class=\"alttn\">(பாடல் 1221)</a>. <br><br><strong>&nbsp;&nbsp;&nbsp;நிர்பயன்</strong><br><br>பகைவர்கள் உள்ளவருக்குத்தான் பயம் இருக்கும். முருகனுக்கு மூன்று<br>லோகங்களிலும் எதிரிகளே கிடையாது. ஆதலால் அவனுக்கு பயமும்<br>கிடையாது.<br><br><strong>&nbsp;&nbsp;&nbsp;நிர்வியாகுலன்</strong><br><br>கந்தர் அநுபூதியில் நிராகுலன் என்பதும் இங்கு நிர்வியாகுலன் என்பதும்<br>ஒரே பொருளைக் கொண்ட இரு சொற்கள். மனக்கவலை அற்றவன்<br>என்பது இதன் பொருளாகும். அதனால் அவன் அடியார்களும்<br>மனக்கவலையற்று வாழவேண்டும் என பிரார்த்திக்கிறார்.<br><br><strong>&nbsp;&nbsp;&nbsp;மதுகைடவாரி</strong><br><br>'மது', 'கைவடன்' என்கின்ற இரு அசுரர்களும் மஹாவிஷ்ணுவின்<br>செவிகளில் இருந்து தோன்றிய 'அதிபல மகா வீரர்கள்'. அவர்களை<br>எதிர்த்து ஜெயிக்க முடியாமல் திருமால் தத்தளித்த போது அவர்கள்<br>திருமாலை நோக்கி, உனக்கு என்ன வரம் வேண்டும் என கேட்க, திருமால்<br>அதற்குப் பதிலாக, நீங்கள் என்னால் கொல்லப்பட வேண்டும் என்று<br>கேட்க, அவ்வசுரர்கள் திருமாலின் தொடையில் வந்து ஏற, தன்<br>கதையினால் அவர்களைக் கொன்று விடுகிறார். இந்த 'மது' தான்<br>'கும்பகர்ண' ணாக பிறக்கிறான். 'கைடவன்' ராவணனின் மகன்<br>'அதிகாய' னாக பிறக்கிறான்.<br>",
        "songtitle": "சோதியிம வேதண்ட கன்னிகையர் தந்தஅபி<br>&nb"
    },
    {
        "songid": "mv06",
        "song": "<br>சங்கார காலமென அரிபிரமர் வெருவுறச்<br>&nbsp;&nbsp;&nbsp;சகல லோகமு நடுங்கச்<br><br>சந்த்ரசூ ரியரொளித் திந்த்ராதி அமரருஞ்<br>&nbsp;&nbsp;&nbsp;சஞ்சலப் பட உமையுடன்<br><br>கங்காளர் தனிநாட கஞ்செய்த போதந்த<br>&nbsp;&nbsp;&nbsp;காரம் பிறந்திட நெடுங்<br><br>ககனகூட முமேலை முகடுமூ டியபசுங்<br>&nbsp;&nbsp;&nbsp;கற்றைக் கலாப மயிலாஞ்<br><br>சிங்கார குங்கும படீரம்ருக மதயுகள<br>&nbsp;&nbsp;&nbsp;சித்ரப் பயோ தரகிரித்<br><br>தெய்வவா ரணவநிதை புனிதன் குமாரன்<br>&nbsp;&nbsp;&nbsp;திருத்தணிமகீரதன் இருங்<br><br>கெங்கா தரன்கீதம் ஆகிய சுராலய<br>&nbsp;&nbsp;&nbsp;க்ருபாகரன் கார்த்தி கேயன்<br><br>கீர்த்திமா அசுரர்கள் மடியக்ர வுஞ்சகிரி<br>&nbsp;&nbsp;&nbsp;கிழிபட நடாவு மயிலே.<br><br><strong>......... சொற்பிரிவு .........</strong><br><br>சங்கார காலம் என அரி பிரமர் வெருவுற<br>&nbsp;&nbsp;&nbsp;சகல லோகமும் நடுங்க<br><br>சந்த்ர சூரியர் ஒளித்து இந்த்ராதி அமரரும்<br>&nbsp;&nbsp;&nbsp;சஞ்சலப்பட உமையுடன்<br><br>கங்காளர் தனி நாடகம் செய்த போது அந்த<br>&nbsp;&nbsp;&nbsp;காரம் பிறந்திட நெடும்<br><br>ககனகூட மும் மேலை முகடு மூடிய பசும்<br>&nbsp;&nbsp;&nbsp;கற்றைக் கலாப மயிலாம்<br><br>சிங்கார குங்கும படீர ம்ருக மத யுகள<br>&nbsp;&nbsp;&nbsp;சித்ரப் பயோதர கிரித்<br><br>தெய்வ வாரண வநிதை புனிதன் குமாரன்<br>&nbsp;&nbsp;&nbsp;திருத்தணி மகீரதன் இருங்<br><br>கெங்காதரன் கீதம் ஆகிய சுராலயன்<br>&nbsp;&nbsp;&nbsp;க்ருபாகரன் கார்த்திகேயன்<br><br>கீர்த்தி மாஅசுரர்கள் மடிய க்ரவுஞ்சகிரி<br>கிழி பட நடாவு மயிலே.<br><br><strong>......... பதவுரை .........</strong><br><br><strong>சங்கார காலமென</strong> ... நான்கு யுகங்களின் முடிவில் எல்லாம்<br>அழிவடையும் இறுதி காலம் வந்து விட்டதோ என்று,<br><br><strong>அரி பிரமர் வெருவுற</strong> ... திருமாலும் பிரமனும் அச்சப்பட்டு நடுங்கவும்,<br><br><strong>சகல லோகமும் நடுங்க</strong> ... எல்லா உலகங்களும் அச்சப்படவும்,<br><br><strong>சந்திர சூரியர் ஒளித்து</strong> ... சந்திரனும் சூரியனும் பயத்தால் ஒளிந்து<br>கொள்ளவும்<br><br><strong>இந்திராதி அமரரும் சஞ்சலப்பட</strong> ... இந்தராதி அமரர்கள்<br>குழப்பமடையவும்,<br><br><strong>உமையுடன் கங்காளர்</strong> ... உமாதேவியுடன் எலும்பு மாலை அணிந்த<br>சிவனார்,<br><br><strong>தனி நாடகம் செய்த போது</strong> ... ஒப்பற்ற சர்வ சங்கார நடனம்<br>செய்த சமயம்,<br><br><strong>அந்தகாரம் பிறந்திட</strong> ... பிரளய இருள் மூடி இருந்தது போல்,<br><br><strong>நெடுங் ககன கூடமும்</strong> ... விரிந்த மேல் உலகத்தின் உச்சியும்,<br><br><strong>மேலை முகடும்</strong> ... வானத்தின் உச்சியும்,<br><br><strong>மூடிய</strong> ... மறையும்படி செய்த<br><br><strong>பசுங்கற்றை கலாப மயிலாம்</strong> ... பசிய தோகையை உடைய மயில்<br><br>(அது யாருடையது என வினாவினால்)<br><br><strong>சிங்கார</strong> ... பேரழகுடைய,<br><br><strong>குங்கும் படீர</strong> ... குங்கும நிறங் கொண்ட சாந்துக் கலவையையும்,<br><br><strong>ம்ருக மத</strong> ... கஸ்தூரியையும் புனைந்த,<br><br><strong>யுகள சித்ர பயோதர கிரி</strong> ... இரண்டு விஸ்தாரமும் அழகும் உடைய<br>மலை போன்ற மார்பகங்களைக் கொண்ட,<br><br><strong>தெய்வ வாரண வனிதை</strong> ... தெய்வீகம் பொருந்திய ஐராவதத்தால்<br>வளர்க்கப்பட்ட தேவயானையின்,<br><br><strong>புனிதன்</strong> ... மணவாளனாகிய பரிசுத்த மூர்த்தியான,<br><br><strong>குமரன்</strong> ... குமரக் கடவுள்,<br><br><strong>திருத்தணி மகீதரன்</strong> ... திருத்தணி மலையில் வாழ்பவன்,<br><br><strong>இரும் கங்காதரன்</strong> ... பெரிய கங்கா நதியில் பொறி ரூபமாக<br>ஏந்தப்பட்டவன்,<br><br><strong>கீதம் ஆகிய சுராலயன்</strong> ... இசைக்கு ஆதாரமான ஏழு<br>சுரங்களுக்கும் இருப்பிடம் ஆனவன்,<br><br><strong>கிருபாகரன்</strong> ... கருணைக் கடல்,<br><br><strong>கார்த்திகேயன்</strong> ... கிருத்திகை மாதர்களின் புதல்வன்,<br><br><strong>கீர்த்தி மா அசுரர்கள் மடிய</strong> ... வலிமை மிக்க சூரபத்மாதிகள்<br>மடியவும்,<br><br><strong>க்ரவுஞ்ச கிரி கிழிபட</strong> ... கிரவுஞ்ச மலை பிளவுபடவும்,<br><br><strong>நடாவு மயிலே</strong> ... போர்க்களத்தில் குமரக் கடவுள் ஏறி வந்த<br>மயிலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;உமையுடன் கங்காளர்</strong><br><br>'பேரூழி' காலத்தில் உமையுடன் சிவனார் நடனமாடுவதை,<br>'சாங்கரி பாடியிட' எனத் தொடங்கும் பொதுப்பாடல் திருப்புகழில்,<br><a href=\"/thiru/nnt1240_u.html\" target=\"_self\" class=\"alttn\">(பாடல் 1240)</a>,<br><br><strong>சாங்கரி பாடியிட வோங்கிய ஞானசுக<br>&nbsp;&nbsp;&nbsp;தாண்டவ மாடியவர்</strong><br><br>... எனக் கூறுகிறார்<br><br>'சர்வ சங்கார' காலத்தில் ஈசன் பிரம்ம விஷ்ணுவாதியர்களின்<br>எலும்புகளை மாலையாகத் தரித்திருப்பதை அப்பர் சுவாமிகள்<br>தேவாரத்தில்,<br><br><strong>பெருங்கடல் மூடி பிரளயம் கொண்டு பிரமனும் போய்<br>&nbsp;&nbsp;&nbsp;இருங்கடல் மூடி இறக்கும் இறந்தான் களேபரமும்<br>கருங்கடல் வண்ண களேபர மும்கொண்டு கங்காளராய்<br>&nbsp;&nbsp;&nbsp;வருங்கடல் மீளநின் றெம்மிறை நல்வீணை வாசிக்குமே.</strong><br><br>... என்கிறார்.<br><br><strong>&nbsp;&nbsp;&nbsp;இருங் கங்காதரன்</strong><br><br>சிவனாரின் நெற்றிக் கண்களிலிருந்து எழுந்த பொறிகளை அக்னி<br>தேவனிடம் கொடுக்க, அவன் அப் பொறிகளின் உஷ்ணத்தைத்<br>தாங்க முடியாமல் கங்கா நதியில் விடுகிறான். கங்காதேவி<br>அப்பொறிகளை சுமந்து வந்து சரவணப் பொய்கையில் கொண்டு<br>சேர்க்கிறாள். அதனால் முருகனுக்கு 'காங்கேயன்' எனும் திருநாமம்<br>ஏற்படுகிறது. அதனால் இங்கு 'இருங் கங்காதரன்' என குறிப்பிடுகிறார்.<br><br><strong>&nbsp;&nbsp;&nbsp;கீதம் ஆகிய சுராலயன்</strong><br><br>சங்கீதத்திற்கு ஆதாரமான, 'சட்ஜம்', 'ரிஷபம்', 'காந்தாரம்', 'மத்யமம்',<br>'பஞ்சமம்', 'தைவதம்' எனப்படும் ஆறு சுரங்களும் முருகப் பெருமானின்<br>ஆறு திருமுகங்களிலிருந்து தோன்றியவைகளாகும். ஏழாவது சுரமாகிய<br>'நிஷாதம்' முருகப் பெருமானின் வாகனமாகிய மயிலிலிருந்து தோன்றியது.<br>",
        "songtitle": "சங்கார காலமென அரிபிரமர் வெருவுறச்<br>&nb"
    },
    {
        "songid": "mv07",
        "song": "<br>தீரப் பயோததி (க) திக்குமா காயமுஞ்<br>&nbsp;&nbsp;&nbsp;செகதலமு நின்று சுழலத்<br><br>திகழ்கின்ற முடிமவுலி சிதறிவிழ வெஞ்சிகைத்<br>&nbsp;&nbsp;&nbsp;தீக்கொப் புளிக்க வெருளும்<br><br>பாரப் பணாமுடி அநந்தன்முதல் அரவெலாம்<br>&nbsp;&nbsp;&nbsp;பதைபதைத் தேநடுங்கப்<br><br>படர்சக்ர வாளகிரி துகள்பட வையாளிவரு<br>&nbsp;&nbsp;&nbsp;பச்சைப்ர வாள மயிலாம்<br><br>ஆரப்ர தாபபுள கிதமதன பாடீர<br>&nbsp;&nbsp;&nbsp;அமிர்தகல சக்கொங் கையாள்<br><br>ஆடுமயில் நிகர்வல்லி அபிராம வல்லிபர<br>&nbsp;&nbsp;&nbsp;மாநந்த வல்லி சிறுவன்<br><br>கோரத்ரி சூலத்ரி யம்பக ஜடாதார<br>&nbsp;&nbsp;&nbsp;குருதரு திருத்தணி கைவேள்<br><br>கொடியநிசி சரர்உதரம் எரிபுகுத விபுதர்பதி<br>&nbsp;&nbsp;&nbsp;குடிபுகுத நடவு மயிலே.<br><br><strong>......... சொற்பிரிவு .........</strong><br><br>தீரப் பயோததி திக்கும் ஆகாயமும்<br>&nbsp;&nbsp;&nbsp;செகதலமும் நின்று சுழலத்<br><br>திகழ்கின்ற முடி மவுலி சிதறி விழ வெம் சிகைத்<br>&nbsp;&nbsp;&nbsp;தீக்கொப்புளிக்க வெருளும்<br><br>பாரப் பணாமுடி அநந்தன் முதல் அரவெலாம்<br>&nbsp;&nbsp;&nbsp;பதைபதைத்தே நடுங்கப்<br><br>படர் சக்ரவாளகிரி துகள் பட வையாளி வரு<br>&nbsp;&nbsp;&nbsp;பச்சை ப்ரவாள மயிலாம்<br><br>ஆர ப்ரதாப புளகித மதன பாடீர<br>&nbsp;&nbsp;&nbsp;அமிர்த கலசக் கொங்கையாள்<br><br>ஆடு மயில் நிகர் வல்லி அபிராம வல்லி பர<br>&nbsp;&nbsp;&nbsp;மாநந்த வல்லி சிறுவன்<br><br>கோர த்ரிசூல த்ரியம்பக ஜடாதார<br>&nbsp;&nbsp;&nbsp;குரு தரு திருத்தணி கைவேள்<br><br>கொடிய நிசிசரர் உதரம் எரி புகுத விபுதர் பதி<br>&nbsp;&nbsp;&nbsp;குடி புகுத நடவு மயிலே.<br><br><strong>......... பதவுரை .........</strong><br><br><strong>தீர</strong> ... மிகவும் நன்றாக,<br><br><strong>பயோததி</strong> ... சமுத்திரங்களும்,<br><br><strong>திக்கும்</strong> ... எட்டுத் திசைகளும்,<br><br><strong>ஆகாயமும்</strong> ... மேல் வானமும்,<br><br><strong>செக தலமும்</strong> ... பூவுலகும்,<br><br><strong>நின்று சுழல</strong> ... நின்ற நிலையில் சுழற்சி அடையவும்,<br><br><strong>திகழ்கின்ற</strong> ... விளங்குகின்ற,<br><br><strong>முடி மவுலி</strong> ... ஆயிரம் பணாமுடிகளும் கீழே விழுந்து சிதறவும்,<br><br><strong>வெம் சிகை தீக் கொப்புளிக்க</strong> ... கொடிய உச்சியின் மேல் உள்ள<br>படங்கள் நெருப்பைக் கக்கவும்,<br><br><strong>வெருளும்</strong> ... பயத்தை அடைந்த,<br><br><strong>பாரப் பணாமுடி</strong> ... கனத்தப் படக் கூட்டங்களை உடைய,<br><br><strong>அநந்தன் முதல் அரவெலாம்</strong> ... ஆதிசேடன் முதலான சர்ப்பக்<br>கூட்டங்கள்,<br><br><strong>பதை பதைத்து நடுங்க</strong> ... பட படவென்று அச்சமுற்று நடுங்கவும்,<br><br><strong>படர் சக்ரவாளகிரி</strong> ... எங்கும் பரந்துள்ள சக்ரவாளகிரி,<br><br><strong>துகள் பட</strong> ... தூள் தூளாகப் போகவும்,<br><br><strong>வையாளி வரு</strong> ... பயணத்திற்கு ஏற்றபடி சவாரிக்கு வரும்,<br><br><strong>பச்சைப் பிரவாள மயிலாம்</strong> ... பச்சை நிறத்தையும் பவள நிறத்தையும்<br>உடைய தோகைகளைக் கொண்ட மயில்<br><br>(அது யாருடையது என வினாவினால்)<br><br><strong>ஆர</strong> ... மிக்க கீர்த்தி உடையதாய்,<br><br><strong>புளகித</strong> ... புளகாங்கிதம் கொண்டதாய்<br><br><strong>மதன</strong> ... ஒளி மிகுந்ததாய்,<br><br><strong>பாடீர</strong> ... சந்தனப் பூச்சுக்கள் அணியப் பெற்றதாய்,<br><br><strong>அமிர்த கலச கொங்கையாள்</strong> ... அமிர்தம் நிறைந்த குடத்தைப்<br>போன்ற தன பாரங்களைக் கொண்டவள்,<br><br><strong>ஆடு மயில் நிகர் வல்லி</strong> ... தோகையை விரித்து ஆடும் மயிலைப்<br>போன்றவள்,<br><br><strong>அபிராம வல்லி</strong> ... பேரழகு உடையவள்,<br><br><strong>பரமானந்த வல்லி</strong> ... பேரானந்தத்தில் திகழ்ந்து கொண்டிருப்பவள்,<br><br><strong>சிறுவன்</strong> ... இப்பேற்பட்ட பார்வதி தேவியின் திருக்குமரன்,<br><br><strong>கோர த்ரிசூல</strong> ... கோரமான முத்தலை சூலத்தை ஏந்தியவரும்,<br><br><strong>த்ரியம்பக</strong> ... முக்கண்ணரும்<br><br><strong>ஜடாதார</strong> ... நிமிர் சடையானும்,<br><br><strong>குரு</strong> ... லோக குருவாகிய சிவபெருமான்,<br><br><strong>தரு</strong> ... தந்தருளிய,<br><br><strong>திருத்தணிகை வேள்</strong> ... தணிகேசன்,<br><br><strong>கொடிய நிசிசரர் உதிரம் எரி புகுத</strong> ... கொடிய செயல்களையே<br>செய்து வந்த அசுரர்களின் வயிற்றில் எரி புகவும்,<br><br><strong>விபுதர் பதி குடி புகுத</strong> ... தேவர்கள் அமராவதி நகரில் குடியேறவும்,<br><br><strong>நடவு மயிலே</strong> ... செலுத்திய மயிலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;ஆரப்ரதாப ... கலச கொங்கையாள்</strong><br><br>அம்பிகையின் தன பாரங்கள் கீர்த்தி மிக்கவை என்பதற்கு காரணம் என்ன?<br><br><strong>நுகரவித்தக மாகு மென்றுமை மொழியிற்பொழி<br>&nbsp;&nbsp;&nbsp;பாலை யுண்டிடு<br>&nbsp;&nbsp;&nbsp;&nbsp;&nbsp;&nbsp;நுவல்மெய்புள பாலன் னென்றிடு மிளையோனே</strong><br><br>... என்று சம்பந்தப் பெருமான் உமையம்மையின் திருமுலைப் பால்<br>அருந்தி ஞானம் அடைந்ததை 'பகர்தற்கு அரிதான' எனத் தொடங்கும்<br>பழநித் திருப்புகழில் <a href=\"/thiru/nnt0173_u.html\" target=\"_self\" class=\"alttn\">(பாடல் 173)</a>, அருணகிரியார் கூறுகிறார்.<br>ஆதி சங்கரரும் தான் இயற்றிய 'செளந்தர்ய லஹரி' யில் வரும் 75 வது<br>செய்யுளில்,<br><br><strong>&nbsp;&nbsp;&nbsp;தவ ஸ்தன்யம் மன்யே</strong><br><br>(இதன் பெருள் உன்னுடைய தன பாரங்களை நான் வணங்குகிறேன்)<br>என்பார். மேலும் அவர்,<br><br><strong>.. திராவிட சிசுவாகிய ஞானசம்பந்தர் உனது பாலைப்<br>&nbsp;&nbsp;&nbsp;பருகி கவி இயற்றுவதில் அதி உன்னத பதவியைப் பெற்றார் ..</strong><br><br>... என்பார்.<br><br><strong>&nbsp;&nbsp;&nbsp;ஆடு மயில் நிகர் வல்லி</strong><br><br>உமையாளுக்கும் மயிலுக்கும் ஒரு ஒற்றுமை உண்டு. மயில் கரிய மழை<br>மேகத்தைக் உற்சாகமடைந்து ஆடுவதைப் போல அம்பாளும் சுவாமியின்<br>நீல கண்டத்தை நோக்கி அதன் சிறப்பை உணர்ந்து மயிலனைய பார்வதி<br>தேவி உற்சாகத்துடன் நடனமாடுகிறாள். இதனாலேயே, 'திருமயிலை',<br>'மயிலாடுதுறை' போன்ற திருத்தலங்களில் உமாதேவியார் மயில் ரூபமாக<br>சிவபெருமானை பூஜிக்கும் திருக்கோலத்தில் அடியார்களுக்கு<br>காட்சி தருகிறாள்.<br><br><strong>&nbsp;&nbsp;&nbsp;குரு</strong><br><br>உலகுக்கெல்லாம் குருவாகத் திகழ்பவர் தட்சிணாமூர்த்தி என்பதால்<br>சிவபெருமானை குரு என்கிறார். இப்பேற்பட்ட குருமூர்த்திக்கும் பிரணவ<br>மந்திரத்தை உபதேசித்து, குருநாதராகத் திகழ்பவர் முருகன் என்பதால்<br>அவருக்கு 'குருபரன்' எனும் திருநாமம் ஏற்பட்டது.<br><br><strong>&nbsp;&nbsp;&nbsp;கொடிய நிசிசரர் ... குடிபுகுத</strong><br><br>கடைசி வரிகளான இவைகளின் கருத்தை, சீர் பாத வகுப்பில்,<br><br><strong>இமையவர்கள் நகரிலிறை குடிபுகுத நிருதர்வயி<br>&nbsp;&nbsp;&nbsp;றெரிபுகுத</strong><br><br>... என்கிற அடிகளில் காணலாம்.<br>",
        "songtitle": "தீரப் பயோததி (க) திக்குமா காயமுஞ்<br>&nb"
    },
    {
        "songid": "mv08",
        "song": "<br>செக்கரள கேசசிக ரத்நபுரி ராசிநிரை<br>&nbsp;&nbsp;&nbsp;சிந்தப் புராரி யமிர்தந்<br><br>திரும்பப் பிறந்ததென ஆயிரம் பகுவாய்கள்<br>&nbsp;&nbsp;&nbsp;தீவிஷங் கொப்புளிப்பச்<br><br>சக்ரகிரி சூழவரு மண்டலங் கள்சகல<br>&nbsp;&nbsp;&nbsp;சங்கார கோர நயனத்<br><br>தறுகண்வா சுகிபணா முடியெடுத் துதறுமொரு<br>&nbsp;&nbsp;&nbsp;சண்டப்பர சண்டமயிலாம்<br><br>விக்ரம கிராதகுலி புனமீ துலாவிய<br>&nbsp;&nbsp;&nbsp;விருத்தன் திருத்த ணிகைவாழ்<br><br>வேலாயு தன்பழ வினைத்துயர் அறுத்தெனை<br>&nbsp;&nbsp;&nbsp;வெளிப்பட வுணர்த்தி யருளித்<br><br>துக்கசுக பேதமற வாழ்வித்த கந்தச்<br>&nbsp;&nbsp;&nbsp;சுவாமிவா கனமா னதோர்<br><br>துரககஜ ரதகடக விகடதட நிருதர்குல<br>&nbsp;&nbsp;&nbsp;துஷ்டர் நிஷ்டூ ரமயிலே.<br><br><strong>......... சொற்பிரிவு .........</strong><br><br>செக்கர் அளகேச சிகர ரத்நம் புரி ராசிநிரை<br>&nbsp;&nbsp;&nbsp;சிந்தப் புராரி அமிர்தம்<br><br>திரும்பப் பிறந்தது என ஆயிரம் பகுவாய்கள்<br>&nbsp;&nbsp;&nbsp;தீ விஷங் கொப்புளிப்பச்<br><br>சக்ரகிரி சூழ வரு மண்டலங்கள் சகல<br>&nbsp;&nbsp;&nbsp;சங்கார கோர நயனத்<br><br>தறுகண் வாசுகி பணாமுடி எடுத்து உதறும் ஒரு<br>&nbsp;&nbsp;&nbsp;சண்டப் பரசண்ட மயிலாம்<br><br>விக்ரம கிராதகுலி புனமீது உலாவிய<br>&nbsp;&nbsp;&nbsp;விருத்தன் திருத்தணிகை வாழ்<br><br>வேலாயுதன் பழவினைத் துயர் அறுத்து எனை<br>&nbsp;&nbsp;&nbsp;வெளிப்பட உணர்த்தி அருளித்<br><br>துக்க சுக பேதம் அற வாழ்வித்த கந்தச்<br>&nbsp;&nbsp;&nbsp;சுவாமி வாகனமானது ஓர்<br><br>துரக கஜ ரத கடக விகட தட நிருதர் குல<br>துஷ்டர் நிஷ்டூர மயிலே.<br><br><strong>......... பதவுரை .........</strong><br><br><strong>ராசி நிரை</strong> ... (வாசுகியின்) வரிசையாக அமைந்துள்ள படங்களின்<br>கூட்டம்,<br><br><strong>செக்கர் அளகேச</strong> ... சிவந்த நிறமுள்ள குபேரனின் செல்வத்தைப்<br>போன்ற,<br><br><strong>புரி சிகர ரத்ன</strong> ... விளங்குகின்ற முடியிலுள்ள நாக ரத்னங்களை,<br><br><strong>சிந்த</strong> ... சிதற,<br><br><strong>புராரி அமிர்தம்</strong> ... திரிபுர சம்ஹாரியான சிவனார் முன்பு அமிர்தம்<br>போல் உண்ட ஆலகால விஷம்,<br><br><strong>திரும்பப் பிறந்தது என</strong> ... மீண்டும் தோன்றி விட்டதோ என<br>அனைவரும் அஞ்ச,<br><br><strong>ஆயிரம் பகு வாய்கள்</strong> ... பிளவு பட்ட ஆயிரம் வாய்களும்,<br><br><strong>தீ விஷம் கொப்புளிப்ப</strong> ... நெருப்பைப் போல் எரியும் விஷத்தைக்<br>கக்க,<br><br><strong>சக்ர கிரி சூழ வரு மண்டலங்கள்</strong> ... சக்ரவாளகிரியால் சூழப்பட்ட<br>தேசங்கள் யாவையும்,<br><br><strong>சகல சங்கார</strong> ... ஒரே மூச்சில் அழிக்க வல்ல,<br><br><strong>கோர நயன</strong> ... கொடூரமான பார்வையை உடைய,<br><br><strong>தறுகண் வாசுகி</strong> ... வீரமும் கொடூரமும் உள்ள வாசுகியின்,<br><br><strong>பணாமுடி எடுத்து உதறும்</strong> ... படக்கூட்டங்களை ஒரே அடியாகத்<br>தூக்கி வீசுகிற,<br><br><strong>சண்டப் பிரசண்ட மயிலாம்</strong> ... உக்ரமும் வேகமும் கொண்ட மயில்<br><br>(அது யாருடையது என வினாவினால்)<br><br><strong>விக்ரம கிராதகுலி</strong> ... வீரம் மிக்க வேடர் வம்சத்தில் வளர்ந்து வந்த,<br><br><strong>புன மீது உலாவிய</strong> ... வள்ளி புனத்திற்கு சென்று உலாவி வந்த,<br><br><strong>விருத்தன்</strong> ... கிழ ரூபம் எடுத்த மேலோன்,<br><br><strong>திருத்தணிகை வாழ் வேலாயுதன்</strong> ... சானித்தியம் கொண்டு திகழும்<br>திருத்தணித் தலத்தில் வாழும் வேலாயுதக் கடவுள்,<br><br><strong>பழ வினை துயர் அறுத்து</strong> ... என்னுடைய பூர்வ ஜென்ம வினைகள்,<br>துன்பத்தை ஒழித்து,<br><br><strong>எனை வெளிப்பட உணர்த்தி அருளி</strong> ... நான் யார் என்பதை எனக்கு<br>உபதேசம் மூலமாக உணர்த்தி அருளி,<br><br><strong>துக்க சுக பேதமற வாழ்வித்த கந்த சுவாமி</strong> ... இன்ப துன்பங்களை<br>கடந்த அத்துவித நிலையில் என்னை இருத்தி அருளிய கந்த சுவாமி,<br><br><strong>வாகனமானது</strong> ... வாகனமாக திகழும்,<br><br><strong>ஓர்</strong> ... ஒப்பற்ற,<br><br><strong>துரக ரத கஜ கடக</strong> ... குதிரை, தேர், யானை காலாட் படைகளைக்<br>கொண்ட,<br><br><strong>விகட தட</strong> ... பெருமை உள்ளதும் அகன்றதுமான,<br><br><strong>நிருதர் குல துஷ்டர்</strong> ... அசுரர்குல தீயோர்களை<br><br><strong>நிஷ்டூர மயிலே</strong> ... கொடுமையை காட்டி அழிக்கின்ற மயிலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;ரத்நம்</strong><br><br>ஆயுட்காலம் முழுவதும் யாரையுமே தீண்டாமல் விஷத்தையும் கக்காமல்<br>இருக்கும் நாக சர்ப்பத்தின் அந்த விஷமே ரத்னமாக மாறிவிடுகிறது.<br>இதையே விஞ்ஞானிகளும் மாணிக்கமும் கரியின் (carbon) ஒரு மாற்று<br>ரூபமே என்கிறார்கள். விஷமும் கரியின் ஒரு வகை மாற்று ரூபமே.<br><br><strong>&nbsp;&nbsp;&nbsp;புராரி அமிர்தம்</strong><br><br>திருப் பாற்கடலில் தேவர்களும் அசுரர்களும் கடைந்த சமயம் வெளி<br>வந்த 'மஹாலட்சுமி', 'ஐராவதம்', 'வைஸ்ரவஸ்' போன்ற மதிப்புள்ளவைகளை<br>திருமால் முதலிய தேவர்கள் எடுத்துக் கொண்டனர். ஆனால் அதி<br>பயங்கரமான 'ஆலகால விஷம்' வெளி வந்தபோது அதை பெற்றுக்<br>கொள்ளுவதற்கு யாரும் முன் வரவில்லை. மாறாக அவர்கள் அஞ்சி<br>சிவபெருமானிடத்தில் சென்று முறையிட்டனர். சிவபெருமானும், சிறு<br>குழந்தைகளின் சுய நலத்தைக் கண்டு புன் சிரிப்பு செய்யும்<br>தந்தையைப்போல் அந்த விஷத்தை ஏற்று உண்டுவிடுகிறார். இந்த<br>'தியாகத்தை' அவர் செய்ததால்தான் அவருக்கு 'தியாகேசன்' என்கிற<br>திருநாமம் ஏற்பட்டது. வேதத்தில், 'தியாகம் செய்பவனே அழிவற்ற<br>நிலையை அடைகிறான்' என கூறப்பட்டுள்ளது. அதற்கேற்ப, விஷத்தை<br>உண்ட ஈசருக்கு மரணம் கிடையாது. ஆனால் அமிர்தம் உண்ட தேவர்கள்<br>'சதுர் யுக' முடிவில் மாண்டு விடுகிறார்கள்.<br><br><strong>&nbsp;&nbsp;&nbsp;வாசுகி</strong><br><br>திருவேளைக்காரன் வகுப்பில்,<br><br><strong>வாளெயிற துற்றபகு வாய்தொறுநெ ருப்புமிழும்<br>&nbsp;&nbsp;&nbsp;வாசுகியெ டுத்துதறும் வாசிக் காரனும்</strong><br><br>... என இதே கருத்தை கூறப்பட்டுள்ளதைக் காணலாம்.<br><br><strong>&nbsp;&nbsp;&nbsp;விருத்தன்</strong><br><br>வேல் வகுப்பில்<br><br><strong>திருத்தணியில் உதித்தருளும் ஒருத்தன்மலை<br>&nbsp;&nbsp;&nbsp;விருத்தனென துளத்திலுறை கருத்தன் மயில்<br>&nbsp;&nbsp;&nbsp;&nbsp;&nbsp;&nbsp;நடத்துகுகன் வேலே</strong><br><br>... எனும் அடிகளில் விருத்தன் என வரும் சொற்றொடரைக் காணலாம்.<br><br><strong>&nbsp;&nbsp;&nbsp;பழவினை</strong><br><br>வேலாயுதக் கடவுள் அருணகிரியாரை ஆட்கொண்டு, தொடர்ந்து வந்த<br>பழைய வினைகள் இனியும் தொடராமல் அற்றுப் போகும்படிச் செய்து,<br>'ஜீவாத்மா பரமாத்வாவேதான்' என்கிற பரம ரகசியத்தை உபதேசம்<br>செய்து, இன்பத்திற்கும் துன்பத்திற்கும் அப்பாற்பட்ட அநுபூதி<br>நிலையில் நிலை பெற்றிருக்கச் செய்தார். இதைத், 'தேனுந்து முக்கனிகள்'<br>எனத் தொடங்கும் கையிலைமலைத் திருப்புகழில்<a href=\"/thiru/nnt0518_u.html\" target=\"_self\" class=\"alttn\">(பாடல் 518)</a>,<br><br><strong>தீதும் பிடித்தவினை யேதும் பொடித்துவிழ<br>&nbsp;&nbsp;&nbsp;சீவன் சிவச்சொரூப மெனதேறி<br>நானென்ப தற்றுயிரோ டூனென்ப தற்றுவெளி<br>&nbsp;&nbsp;&nbsp;நாதம் பரப்பிரம வொளிமீதே<br>ஞானஞ் சுரப்பமகி ழானந்த சித்தியோடெ<br>&nbsp;&nbsp;&nbsp;நாளுங் களிக்கபத மருள்வாயே</strong><br><br>... என விவரிக்கிறார். இக்கருத்தை கந்தர் அலங்காரத்திலும்,<br><br><strong>&nbsp;&nbsp;&nbsp;இன்பம் துன்பம் கழித்து ஓடுவது எக்காலம்?</strong><br><br>... என வேண்டியதை அருணகிரிநாதருக்கு முருகப் பெருமான்<br>அருளினார் என்பதை பல இடங்களில் காணலாம்.<br>",
        "songtitle": "செக்கரள கேசசிக ரத்நபுரி ராசிநிரை<br>&nbs"
    },
    {
        "songid": "mv09",
        "song": "<br>சிகரதம னியமேரு கிரிரசத கிரிநீல<br>&nbsp;&nbsp;&nbsp;கிரியெனவும் ஆயிரமுகத்<br><br>தெய்வநதி காளிந்தி யெனநீழல் இட்டுவெண்<br>&nbsp;&nbsp;&nbsp;திங்கள்சங் கெனவும்ப்ரபா<br><br>நிகரெனவும் எழுதரிய நேமியென உலகடைய<br>&nbsp;&nbsp;&nbsp;நின்றமா முகில் என்னவே<br><br>நெடியமுது ககனமுக டுறவீசி நிமிருமொரு<br>&nbsp;&nbsp;&nbsp;நீலக் கலாப மயிலாம்<br><br>அகருமரு மணம்வீசு தணிகைஅபி ராமவேள்<br>&nbsp;&nbsp;&nbsp;அடியவர்கள் மிடிய கலவே<br><br>அடல்வேல் கரத்தசைய ஆறிரு புயங்களில்<br>&nbsp;&nbsp;&nbsp;அலங்கற் குழாம் அசையவே<br><br>மகரகன கோமளக் குண்டலம் பலஅசைய<br>&nbsp;&nbsp;&nbsp;வல்லவுணர் மனம்அசைய மால்<br><br>வரை அசைய உரகபிலம் அசையஎண் டிசைஅசைய<br>&nbsp;&nbsp;&nbsp;வையாளி யேறு மயிலே.<br><br><strong>......... சொற்பிரிவு .........</strong><br><br>சிகர தமனிய மேருகிரி ரசதகிரி நீல<br>&nbsp;&nbsp;&nbsp;கிரி எனவும் ஆயிரமுகத்<br><br>தெய்வநதி காளிந்தி என நீழல் இட்டு வெண்<br>&nbsp;&nbsp;&nbsp;திங்கள்சங்கு எனவும் ப்ரபா<br><br>நிகர் எனவும் எழுதரிய நேமி என உலகடைய<br>&nbsp;&nbsp;&nbsp;நின்ற மாமுகில் என்னவே<br><br>நெடிய முது ககன முகடு உற வீசி நிமிரும் ஒரு<br>&nbsp;&nbsp;&nbsp;நீலக் கலாப மயிலாம்<br><br>அகரு மருமணம் வீசு தணிகை அபிராம வேள்<br>&nbsp;&nbsp;&nbsp;அடியவர்கள் மிடி அகலவே<br><br>அடல் வேல் கரத்து அசைய ஆறிரு புயங்களில்<br>&nbsp;&nbsp;&nbsp;அலங்கல் குழாம் அசையவே<br><br>மகர கன கோமளம் குண்டலம் பல அசைய<br>&nbsp;&nbsp;&nbsp;வல் அவுணர் மனம் அசைய மால்<br><br>வரை அசைய உரகபிலம் அசைய எண் திசை அசைய<br>&nbsp;&nbsp;&nbsp;வையாளி ஏறு மயிலே.<br><br><strong>......... பதவுரை .........</strong><br><br><strong>தமனிய சிகர</strong> ... பொன் நிறமான சிகரங்களை உடைய,<br><br><strong>மேருகிரி</strong> ... மேரு மலை என்று சொல்லும்படியாகவும்,<br><br><strong>ரசதகிரி</strong> ... கைலாய மலை எனும்படியாகவும்,<br><br><strong>நீலகிரி</strong> ... நீலோற்பல மலர்கள் வளரும் தணிகை மலை எனும்படியும்<br>(இவ்வாறு பல நிறங்களைப் பெற்று)<br><br><strong>ஆயிரமுக தெய்வ நதி</strong> ... ஆயிரம் கிளை நதிகள் கொண்ட கங்கை,<br><br><strong>காளிந்தி என</strong> ... யமுனை நதி போல,<br><br><strong>நீழல் இட்டு</strong> ... ஒளி வீசும்,<br><br><strong>வெண்திங்கள் சங்கு எனவும்</strong> ... வெண்நிலா போன்ற சங்கின்<br>நிறத்தைப் போலவும்,<br><br><strong>ப்ரபா நிகர் எனவும்</strong> ... தேவர்களின் சிலைகளை அலங்கரிக்கும்<br>திருவாச்சி போலவும்,<br><br><strong>எழுதரிய நேமி என</strong> ... எழுதுவதற்கு அரிதான வட்ட வடிவமான<br>சக்ரம் போலவும்,<br><br><strong>உலகடைய நின்ற மாமுகில் என்னவே</strong> ... உலகம் முழுவதும்<br>பரந்திருக்கும் பெரிய மேகக் கூட்டம் போலவும்,<br><br><strong>நெடிய முது ககன முகடு</strong> ... நீண்ட பழமையான அண்டத்தின்<br>உச்சி வரையிலும்,<br><br><strong>வீசி நிமிரும்</strong> ... தோகையை வீசி நிமிர்ந்திருக்கும்,<br><br><strong>ஒரு</strong> ... ஒப்பற்ற,<br><br><strong>நீல கலாப மயிலாம்</strong> ... நீல நிறத் தோகையைக் கொண்ட மயில்<br><br>(அது யாருடையது என வினாவினால்)<br><br><strong>அகரு மரு மணம் வீசு</strong> ... அகில் மருக் கொழுந்து மணம் வீசும்,<br><br><strong>தணிகை அபிராம வேள்</strong> ... திருத்தணிகையில் வீற்றிருக்கும் பேரழகன்,<br><br><strong>அடியவர்கள் மிடி அகலவே</strong> ... தன்னுடைய பக்தர்களின் வறுமை<br>நீங்கும்படி,<br><br><strong>அடல் வேல் கரத்தசைய</strong> ... திருக் கரத்தில் வலிமை வாய்ந்த<br>வேலாயுதம் விளங்கி நிற்கவும்,<br><br><strong>ஆறிரு புயங்களில் அலங்கற் குழாம் அசையவே</strong> ... பன்னிருத்<br>திருத் தோள்களில் பலவித மலர்களில் தொடுக்கப்பட்ட<br>மாலைகள் அசையவும்,<br><br><strong>மகர கன</strong> ... மீன் வடிவமுள்ள பொன்நிறமான,<br><br><strong>கோமள குண்டலம் பல அசைய</strong> ... அழகிய காதில் குண்டலங்கள்<br>அசையவும்,<br><br><strong>வல் அவுணர் மனம் அசைய</strong> ... கொடிய அரக்கர்களின் மனம்<br>சஞ்சலப் படவும்,<br><br><strong>மால் வரை அசைய</strong> ... மயக்கம் தரும் கிரவுஞ்ச கிரி நடுங்கவும்,<br><br><strong>உரகபிலம் அசைய</strong> ... பாதாள லோகம் கிடுகிடென நடுங்கவும்,<br><br><strong>எண் திசை அசைய</strong> ... எட்டுத் திக்குகளும் அசைவுறவும்,<br><br><strong>வையாளி ஏறும் மயிலே</strong> ... பவனிக்காக சவாரிக்கு புறப்படும்<br>மயிலே தான் அது.<br><br><strong>......... விளக்கவுரை .........</strong><br><br><strong>மயிலின் வர்ணனை<br><br>&nbsp;&nbsp;&nbsp;சிகர தமனிய</strong><br><br>முருகப் பெருமானின் ஒப்பற்ற வாகனமாகிய மயில் பல விதமான<br>நிறங்களையும் வடிவங்களையும் கொண்டது. இவைகளுக்கு<br>ஒப்புவமையாக உலகில் காணும் பற்பல பொருட்களின் பட்டியலை<br>இங்கு காணலாம். 'இலகுகனி மிஞ்சு' எனத் தொடங்கும் பழநித்<br>திருப்புகழில் <a href=\"/thiru/nnt0120_u.html\" target=\"_self\" class=\"alttn\">(பாடல் 120)</a>,<br><br><strong>பலநிறமி டைந்த விசிறைய மர்ந்த<br>&nbsp;&nbsp;&nbsp;பருமயில டைந்த குகவீரா</strong><br><br>... என்பார்.<br><br><strong>&nbsp;&nbsp;&nbsp;ரசதகிரி</strong><br><br>'தமனியகிரி', 'ரசதகிரி', 'நீலகிரி' எனும் வர்ணனையை, 'அனகனென<br>அதிகனென' எனத் தொடங்கும் பொதுப்பாடல் திருப்புகழில்<br><a href=\"/thiru/nnt1092_u.html\" target=\"_self\" class=\"alttn\">(பாடல் 1092)</a>, கீழ்க்கண்டவாறு வர்ணிக்கிறார்.<br><br><strong>இரணியச யிலம்ரசித சயிலமர கதசயில<br>&nbsp;&nbsp;&nbsp;மெனவிமலை யமுனை யென நிழல்வீசிக்<br><br>ககனமழை யுகைகடவு ளுடலமென முதியவிழி<br>&nbsp;&nbsp;&nbsp;கதுவியெழில் பொதியமிசை படர்கோல<br><br>கலபகக மயில்கடவு நிருதர்கஜ ரததுரக<br>&nbsp;&nbsp;&nbsp;கடகமுட னமர்பொருத பெருமாளே.</strong><br><br><strong>&nbsp;&nbsp;&nbsp;ஆயிரமுக தெய்வ நதி காளிந்தி</strong><br><br>'அமல வாயு' எனத் தொடங்கும் பொதுப்பாடல் திருப்புகழிலும்<br><a href=\"/thiru/nnt1045_u.html\" target=\"_self\" class=\"alttn\">(பாடல் 1045)</a>, மயிலின் இவ்வகையான வர்ணனையைக்<br>காண்கிறோம்.<br><br><strong>விமலை தோடி மீதோடு யமுனை போல வோரேழு<br>&nbsp;&nbsp;&nbsp;விபுத மேக மேபோல வுலகேழும்<br><br>விரிவு காணு மாமாயன் முடிய நீளு மாபோல<br>&nbsp;&nbsp;&nbsp;வெகுவி தாமு காகாய பதமோடிக்<br><br>கமல யோனி வீடான ககன கோள மீதோடு<br>&nbsp;&nbsp;&nbsp;கலப நீல மாயூர இளையோனே</strong><br><br><strong>&nbsp;&nbsp;&nbsp;வெண்திங்கள் சங்கெனவு ப்ரபா நிகரெனவும்</strong><br><br>'குடருமல சலமுமிடை' எனத் தொடங்கும் பொதுப்பாடல் திருப்புகழிலும்<br><a href=\"/thiru/nnt1093_u.html\" target=\"_self\" class=\"alttn\">(பாடல் 1093)</a>, மயிலின் வர்ணனை (கீழ்க்கண்டவாறு) மிகவும்<br>அழகாக கொடுக்கப்பட்டிருப்பதைக் காணலாம்.<br><br><strong>வடகனக சயிலமுத லியசயில மெனநெடிய<br>&nbsp;&nbsp;&nbsp;வடிவுகொளு நெடியவிறல் மருவாரை<br><br>வகிருமொரு திகிரியென மதிமுதிய பணிலமென<br>&nbsp;&nbsp;&nbsp;மகரசல நிதிமுழுகி விளையாடிக்<br><br>கடலுலகை யளவுசெய வளருமுகி லெனஅகில<br>&nbsp;&nbsp;&nbsp;ககனமுக டுறநிமிரு முழுநீலக்<br><br>கலபகக மயில்கடவி நிருதர்கஜ ரததுரக<br>&nbsp;&nbsp;&nbsp;கடகமுட னமர்பொருத பெருமாளே.</strong><br><br><strong>&nbsp;&nbsp;&nbsp;அடியவர்கள் மிடி அகலவே</strong><br><br>தன்னைத் விரும்பித் தொழும் அடியவர்களின் வறுமை, மற்ற<br>துன்பங்களை ஒழிப்பதில் முருகப்பெருமானின் திருக் கைவேல்<br>விதிர்ந்து விதிர்ந்து வளைவாகி வருவதை, வேல் வகுப்பில்,<br><br><strong>சொலற்கரிய திருப்புகழை யுரைத்தவரை<br>&nbsp;உடுத்தபகை யறுத்தெரிய வுறுக்கியெழு மறத்தை<br>&nbsp;&nbsp;நிலை காணும்<br><br>தலத்திலுள கணத்தொகுதி களிப்பினுண<br>&nbsp;வழைப்பதென மலர்க்கமல கரத்தின்முனை<br>&nbsp;&nbsp;விதிர்க்கவளை வாகும்<br><br>துதிக்குமடி யவர்க்கொருவர் கெடுக்கஇடர்<br>&nbsp;நினைக்கினவர் குலத்தைமுத லறக்களையும்<br>&nbsp;&nbsp;எனக்கோர்துணை யாகும்<br><br>சுரர்க்குமுநி வரர்க்மக பதிக்கும்விதி<br>&nbsp;தனக்குமரி தனக்குநரர் தமக்குமுறும்<br>&nbsp;&nbsp;இடுக்கண்வினை சாடும்</strong><br><br>... என்பார். மேற்கூறிய வரிகள் முருகப்பெருமானின்<br>கொடைத்திறத்தையும் ஏராளமான மாலைகளை அணிந்திருப்பது<br>ஜீவாத்மாவாகிய நாயகிகளை எப்போதும் மணம்புரிய தயாராக இருக்கும்<br>ஆன்ம நாயகன் தானே என்பதையும், நிறைய பொன் ஆபரணங்களைத்<br>தரித்திருப்பது தனது ப்ரபத்வத்தை அதாவது தானே, Lord of<br>everything, என்பதையும் காண்பிக்கிறது.<br>",
        "songtitle": "சிகரதம னியமேரு கிரிரசத கிரிநீல<br>&nbsp;"
    },
    {
        "songid": "mv10",
        "song": "<br>நிராசத விராசத வரோதய பராபர<br>&nbsp;&nbsp;&nbsp;னிராகுல னிராமய பிரா<br><br>னிலாதெழு தலாலற மிலானெறி யிலானெறி<br>&nbsp;&nbsp;&nbsp;நிலாவிய உலாசஇ தயன்<br><br>குராமலி விராவுமிழ் பராரை யமராநிழல்<br>&nbsp;&nbsp;&nbsp;குராநிழல் பராவு தணிகைக்<br><br>குலாசல சராசரம் எலாமினி துலாவிய<br>&nbsp;&nbsp;&nbsp;குலாவிய கலாப மயிலாம்<br><br>புராரிகும ராகுரு பராஎனும் வரோதய<br>&nbsp;&nbsp;&nbsp;புராதன முராரி மருகன்<br><br>புலோமசை சலாமிடு பலாசன வலாரிபுக<br>&nbsp;&nbsp;&nbsp;லாகும் அயி லாயுதனெடுந்<br><br>தராதல கிராதர்கள் குலாதவபி ராமவல<br>&nbsp;&nbsp;&nbsp;சாதனன் விநோத சமரன்<br><br>தடாரி விகடாசுரன் குடாரித படாதிகழ்<br>&nbsp;&nbsp;&nbsp;ஷடாநநன் நடாவு மயிலே.<br><br><strong>......... சொற்பிரிவு .........</strong><br><br>நிராசத விராசத வரோதய பராபரன்<br>&nbsp;&nbsp;&nbsp;நிராகுலன் நிராமய பிரான்<br><br>நிலாது எழுதலால் அறமிலான் நெறியிலான் நெறி<br>&nbsp;&nbsp;&nbsp;நிலாவிய உலாச இதயன்<br><br>குராமலி விராவு உமிழ் பராரை அமரா நிழல்<br>&nbsp;&nbsp;&nbsp;குராநிழல் பராவு தணிகைக்<br><br>குலாசலம் சராசரம் எலாம் இனிது உலாவிய<br>&nbsp;&nbsp;&nbsp;குலாவிய கலாப மயிலாம்<br><br>புராரி குமரா குருபரா எனும் வரோதய<br>&nbsp;&nbsp;&nbsp;புராதன முராரி மருகன்<br><br>புலோமசை சலாமிடு பலாசன வலாரி புக<br>&nbsp;&nbsp;&nbsp;லாகும் அயி லாயுதன் நெடும்<br><br>தராதல கிராதர்கள் குல ஆதவ அபிராம வல<br>&nbsp;&nbsp;&nbsp;சாதனன் விநோத சமரன்<br><br>தடாரி விகடாசுரன் குடாரி இத படா திகழ்<br>&nbsp;&nbsp;&nbsp;ஷடாநநன் நடாவு மயிலே.<br><br><strong>......... பதவுரை .........</strong><br><br><strong>நிராசத</strong> ... 'நி' + 'ராஜத', மூன்று குணங்களில் ஒன்றான ராஜத குணம்<br>அற்றவன்,<br><br><strong>விராசத</strong> ... 'வி' + 'ராஜத', ராஜத குணத்திற்கு எதிரான சாத்வீக<br>குணமுடையவன்,<br><br><strong>வரோதய</strong> ... அடியவர்களுக்கு வேண்டிய வரங்களைத் தருபவன்,<br><br><strong>பராபர</strong> ... பரமேஸ்வரன்,<br><br><strong>நிராகுலன்</strong> ... மன வருத்தம் இல்லாதவன்,<br><br><strong>நிராமயன்</strong> ... 'நிர்' + 'அமயம்' (நோய்), நோய் இல்லாதவன்,<br><br><strong>பிரான்</strong> ... தலைவன்,<br><br><strong>அறமிலான் நெறியிலான் நில்லாது எழுதலால்</strong> ... தர்ம நெறி<br>அற்றவர்களும் ஒழுக்க நெறி அற்றவர்களும் தன்னிடம் சேராததினால்,<br><br><strong>நெறி நிலாவிய உலாச இதயன்</strong> ... நன்நெறி பூண்டு ஒழுகி<br>மனக்களிப்புடன் எப்போதும் இருப்பவன்,<br><br><strong>குராமலி</strong> ... குரா மரங்களில் தோன்றி,<br><br><strong>விராவு உமிழ்</strong> ... கலந்து வெளிப்பட்டு விளங்கும்,<br><br><strong>பராரை</strong> ... பருத்த அடிமரத்தின் கீழ்,<br><br><strong>அமரா</strong> ... (திருவிடைக்கழியில்) சானித்தியத்துடன் விளங்குபவன்,<br><br><strong>நிழல்</strong> ... ஒளி வீசும்,<br><br><strong>குரா நிழல்</strong> ... குரா மரங்களின் நிழலில்,<br><br><strong>பராவு</strong> ... படர்ந்திருக்கும்,<br><br><strong>தணிகை குலாசல</strong> ... திருத்தணிகை முதலிய சிரேஷ்டமான மலை முதல்,<br><br><strong>சராசரம்</strong> ... பூவுலகெங்கும்,<br><br><strong>இனிது உலாவிய</strong> ... களிப்புடன் திரிந்து,<br><br><strong>குலாவிய கலாப மயிலாம்</strong> ... குலாவுகின்ற தோகை மயில்<br><br>(அது யாருடையது என வினாவினால்)<br><br><strong>புராரி குமரா</strong> ... திரிபுரமெரித்த சிவ பெருமானின் மைந்தா,<br><br><strong>குருபரா</strong> ... சிவ குருமூர்த்தியே,<br><br><strong>எனும்</strong> ... என்று துதித்து வணங்கும்,<br><br><strong>வரோதய</strong> ... அடியவர்களுக்கு வேண்டிய வரங்களை நல்குபவன்,<br><br><strong>புராதன முராரி மருகன்</strong> ... பழம் பெரும் கடவுளானவரும்,<br>'முரன்' என்ற அசுரனைக் கொன்றவரும் ஆன திருமாலின் மருமகன்,<br><br><strong>பலாசன புலோமசை</strong> ... (பழங்களையே உண்டு வாழும்) கிளி<br>போன்ற இந்திராணியால்,<br><br><strong>சலாமிடு</strong> ... வணங்கப்படுகின்றவன்,<br><br><strong>வலாரி புகலாகும் அயிலாயுதன்</strong> ... இந்திரனுக்கு சரணாகதி<br>அளித்த வேலாயுதக் கடவுள்,<br><br><strong>நெடும் தரா தல</strong> ... நீண்ட பூமியின் கண் உள்ள மலைகளில் வாழும்,<br><br><strong>கிராதர்கள் குல ஆதவ</strong> ... வேடுவர்களின் குலத்திற்கு<br>சூரியனைப் போல்,<br><br><strong>அபிராம</strong> ... மாப்பிள்ளையாகிய பேரழகன்,<br><br><strong>வல சாதனன்</strong> ... வலிமையை சாதித்தவன்,<br><br><strong>விநோத சமரன்</strong> ... போர் புரிவதை விளையாட்டாகச் செய்பவன்,<br><br><strong>தடாரி</strong> ... மலையான கிரவுஞ்சத்தை அழித்தவன்,<br><br><strong>விகடாசுரன்</strong> ... தொந்தரவுசெய்து வந்த சூரபத்மாவை,<br><br><strong>குடாரி</strong> ... கோடாரியைப் போல் மார்பை இரு கூறாகப் பிளந்தவன்,<br><br><strong>இதபடா திகழ் ஷடாநநன்</strong> ... நன்மையும் மகிழ்ச்சியையும்<br>அளிக்கும் ஆறுமுகப் பெருமான்,<br><br><strong>நடாவு மயிலே</strong> ... செலுத்துகின்ற மயிலே தான் அது.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;நிராமய</strong><br><br>இறைவன் தன்னுடைய சொந்த நிலையில் குணமற்றவனாக இருந்தாலும்<br>அடியார்களுக்காக 'அர்ச்சாவதாரம்' எடுக்கும் பொழுது<br>'எண்குணபஞ்சர'னாக பல அருட் குணங்களை ஏற்றுக்கொள்கிறான்.<br><br><strong>&nbsp;&nbsp;&nbsp;புலோமசை</strong><br><br>முருகப்பெருமானின் அவதார நோக்கங்கள் பலவற்றுள்<br>முக்கியமானதொன்று இந்திராணியின் திருமாங்கல்யத்தை காத்து,<br>இந்திரலோகத்தை வாழ்விப்பது. இச்செய்தியை முதல் மயில் விருத்தத்தில்,<br><br><strong>&nbsp;&nbsp;&nbsp;இந்த்ராணி மங்கில்ய தந்து ரக்ஷாபரண</strong><br><br>... என அழகு பட முருகனை விளிக்கிறார்.<br><br><strong>&nbsp;&nbsp;&nbsp;கிராதர் குல ஆதவ</strong><br><br>இப் பூவுலகில் பற்பல குலங்கள் இருப்பினும் வேடர் குலத்திற்கு<br>விஷேசமாக அநுக்ரகம் செய்ததின் காரணம், மற்ற குல மக்கள் பல<br>தெய்வங்களை வழிபாடு செய்வார்கள், வேடர் குல மக்கள் முருகனைத்<br>தவிர வேறு தெய்வத்தை கனவிலும் கூட வணங்க மாட்டார்கள்.<br>இக்கருத்தை, 'வஞ்சக லோப மூடர்' எனத் தொடங்கும் குன்றுதோறாடல்<br>திருப்புகழில் <a href=\"/thiru/nnt0306_u.html\" target=\"_self\" class=\"alttn\">(பாடல் 306)</a> இப்படியாகக் கூறுவார்.<br><br><strong>குஞ்சரம் யாளி மேவு பைம்புன மீது லாவு<br>&nbsp;&nbsp;&nbsp;குன்றவர்சாதி கூடி வெறியாடி<br><br>கும்பிட நாடி வாழ்வு தந்தவ ரோடு வீறு<br>&nbsp;&nbsp;&nbsp;குன்றுதொ றாடல் மேவு பெருமாளே.</strong><br><br>வேடுவர்கள் 'தாமச' வழிபாடாகிய 'வெறியாடல்' செய்து முருகனை<br>வணங்குபவர்களாக இருந்தாலும், அவர்களுடைய தீவிரமான பக்திக்கு<br>இரங்கி, அவர்களின் குலக் கொழுந்தான வள்ளிப் பிராட்டியாரை காந்தர்வ<br>மணம் புரிந்து, அவர்களுடனே சேர்ந்து வாழ்பவன் முருகப் பெருமான்.<br>",
        "songtitle": "நிராசத விராசத வரோதய பராபர<br>&nbsp;&nbsp"
    },
    {
        "songid": "mv11",
        "song": "<br>எந்நாளும் ஒருசுனையில் இந்த்ரநீ லப்போ<br>&nbsp;&nbsp;&nbsp;திலங்கிய திருத்த ணிகைவாழ்<br><br>எம்பிரான் இமையவர்கள் தம்பிரான் ஏறும்ஒரு<br>&nbsp;&nbsp;&nbsp;நம்பிரா னான மயிலைப்<br><br>பன்னாளும் அடிபரவும் அருணகிரி நாதன்<br>&nbsp;&nbsp;&nbsp;பகர்ந்தஅதி மதுர சித்ரப்<br><br>பாடல்தரு மாசறு விருத்தம் ஒருபத்தும்<br>&nbsp;&nbsp;&nbsp;படிப்பவர்கள் ஆதி மறைநூல்<br><br>மன்னான் முகம்பெறுவர் அன்னம் ஏறப்பெறுவர்<br>&nbsp;&nbsp;&nbsp;வாணிதழு வப்பெ றுவரால்<br><br>மகரால யம்பெறுவர் உவணம் ஏறப்பெறுவர்<br>&nbsp;&nbsp;&nbsp;வாரிச மடந்தை யுடன்வாழ்<br><br>அந்நாயகம் பெறுவர் அயிராவ தம்பெறுவர்<br>&nbsp;&nbsp;&nbsp;அமுதா சனம்பெ றுவர்மேல்<br><br>ஆயிரம் பிறைதொழுவர் சீர்பெறுவர் பேர்பெறுவர்<br>&nbsp;&nbsp;&nbsp;அழியா வரம்பெ றுவரே.<br><br><strong>......... சொற்பிரிவு .........</strong><br><br>எந்நாளும் ஒரு சுனையில் இந்த்ர நீலப்போது<br>&nbsp;&nbsp;&nbsp;இலங்கிய திருத்தணிகை வாழ்<br><br>எம்பிரான் இமையவர்கள் தம்பிரான் ஏறும் ஒரு<br>&nbsp;&nbsp;&nbsp;நம்பிரான் ஆன மயிலைப்<br><br>பன்னாளும் அடிபரவும் அருணகிரிநாதன்<br>&nbsp;&nbsp;&nbsp;பகர்ந்த அதிமதுர சித்ரப்<br><br>பாடல் தரு மாசறு விருத்தம் ஒரு பத்தும்<br>&nbsp;&nbsp;&nbsp;படிப்பவர்கள் ஆதி மறை நூல்<br><br>மன் நான்முகன் பெறுவர் அன்னம் ஏறப் பெறுவர்<br>&nbsp;&nbsp;&nbsp;வாணி தழுவப் பெறுவரால்<br><br>மகராலயம் பெறுவர் உவணம் ஏறப் பெறுவர்<br>&nbsp;&nbsp;&nbsp;வாரிச மடந்தையுடன் வாழ்<br><br>அந்நாயகம் பெறுவர் அயிராவதம் பெறுவர்<br>&nbsp;&nbsp;&nbsp;அமுதாசனம் பெறுவர் மேல்<br><br>ஆயிரம் பிறைதொழுவர் சீர் பெறுவர் பேர் பெறுவர்<br>&nbsp;&nbsp;&nbsp;அழியா வரம் பெறுவரே.<br><br><strong>......... பதவுரை .........</strong><br><br><strong>எந்நாளும்</strong> ... ஒரு நாள் கூட தவறாமல் எப்பொழுதும்,<br><br><strong>ஒரு</strong> ... ஒப்பற்ற,<br><br><strong>சுனையில்</strong> ... நீர் மடுவில்,<br><br><strong>இந்திர நீலப்போது இலங்கிய</strong> ... இந்திரநீலம் எனப்படும் நீலோற்பல<br>மலர் விளங்குகின்ற,<br><br><strong>திருத்தணிகை வாழ்</strong> ... தணிகாசலத்தில் வாழும்,<br><br><strong>எம் பிரான்</strong> ... எமது தெய்வமாகிய கந்தக் கடவுள்,<br><br><strong>இமையவர்கள் தம்பிரான்</strong> ... தேவர்களின் தலைவன்,<br><br><strong>ஏறும்</strong> ... ஊர்தியாக ஏறும்,<br><br><strong>ஒரு நம்பிரான் ஆன மயிலை</strong> ... ஒப்புவமை இல்லாத நாம் வழிபடும்<br>தெய்வமான மயில் வாகனத்தை,<br><br><strong>பன்னாளும் அடி பரவும்</strong> ... பல நாட்களாக துதித்து வணங்கும்,<br><br><strong>அருணகிரி நாதன்</strong> ... அருணகிரிநாதனாகிய நான்,<br><br><strong>பகர்ந்த</strong> ... இயற்றிய,<br><br><strong>அதிமதுர</strong> ... இனிமை நிறைந்ததும்,<br><br><strong>சித்ர</strong> ... விசித்ரமான அழகுகள் நிறைந்ததும்,<br><br><strong>பாடல் தரு</strong> ... இசைக்குரிய பாடலாகச் சொன்ன,<br><br><strong>மாசறு</strong> ... எவ்வித குற்றமும் இல்லாத,<br><br><strong>விருத்தம் ஒரு பத்தும்</strong> ... இந்த பத்து விருத்தப் பாக்களையும்,<br><br><strong>படிப்பவர்கள்</strong> ... தினமும் பாராயணமாக ஓதி உணர்ந்தவர்கள்,<br><br><strong>ஆதி மறை நூல்</strong> ... மிகவும் பழமையான வேதங்கள்,<br><br><strong>மன்</strong> ... நிலை பெற்று விளங்கும்,<br><br><strong>நான்முகம் பெறுவர்</strong> ... பிரம தேவனின் சொரூபத்தை அடைவார்கள்,<br><br><strong>அன்னம் ஏறப் பெறுவர்</strong> ... பிரம்மனின் அன்ன வாகனத்தில் ஏறும்<br>பாக்யத்தைப் பெறுவார்கள்,<br><br><strong>வாணி தழுவப் பெறுவர்</strong> ... கலைவாணியாகிய சரஸ்வதி தேவியின்<br>திருவருளைப் பெற்று அவருடன் கூடி வாழ்வார்கள்,<br><br><strong>மகராலயம் பெறுவர்</strong> ... சுறா மீன்கள் வாழும் சமுத்திரத்தின்<br>தலைவனாகிய வருண பதவியை அடைவார்கள்,<br><br><strong>உவணம் ஏறப் பெறுவர்</strong> ... கருட வாகனத்தில் ஏறுவார்கள்,<br><br><strong>வாரிச மடந்தையுடன் வாழ் அந்நாயகம் பெறுவர்</strong> ...<br>செந்தாமரையில் வீற்றிருக்கும் இலக்குமியுடன் வாழும் சிறந்த<br>தலைமைப் பதவியை பெறுவார்கள்,<br><br><strong>அயிராவதம் பெறுவர்</strong> ... தேவேந்திரனுடன் அயிராவதத்தின்<br>மேல் பவனி வருவார்கள்,<br><br><strong>அமுதாசனம் பெறுவர்</strong> ... தேவர்கள் போல் அமுதத்தை அருந்தி<br>மகிழ்வர்,<br><br><strong>மேல் ஆயிரம் பிறை தொழுவர்</strong> ... அதற்கு மேலும் ஆயிரம் பிறை<br>கண்டு சதாபிஷேகம் செய்யப் பெறுவார்கள்,<br><br><strong>சீர் பெறுவர் பேர் பெறுவர்</strong> ... மிகச் சிறந்த பெருமையும் புகழும்<br>அடைவார்கள்,<br><br><strong>அழியா வரம் பெறுவர்</strong> ... முடிவில் அழிவில்லாத முக்தி<br>சாம்ராஜ்யத்தை அடைவார்கள்.<br><br><strong>......... விளக்கவுரை .........</strong><br><br><strong>&nbsp;&nbsp;&nbsp;எந்நாளும் ஒரு சுனையில்</strong><br><br>இறைவன் கோயில் கொண்டுள்ள திருத்தலங்களின் பெயர்களை<br>ஓதுவது புண்ணியம் பயக்கும். சைவ சமயத்தவர்களுக்கு<br>தில்லையைப்போல், முருகனின் அடியார்களுக்கு ஆறு படைச்<br>சேத்திரங்கள் நினைந்து ஓதுவதற்கு தகுந்தவைகளாகும்.<br>இத்தலங்களைத் திருப்புகழ் முதலான ஒன்பது படைப்புகளிலும்<br>விஷேசமாகக் கூறுவார் அருணகிரிநாதர். உதாரணமாக<br><br><strong>&nbsp;&nbsp;&nbsp;திருச் செந்திலை உரைத்துய்ந்திட அறியாரே</strong><br><br> - 'தரிக்குங்கலை' - திருச்செந்தூர்த் திருப்புகழ் <a href=\"/thiru/nnt0064_u.html\" target=\"_self\" class=\"alttn\">(பாடல் 64)</a>,<br><br><strong>&nbsp;&nbsp;&nbsp;உனது குவளைச் சிகரி பகரப் பெறுவேனோ</strong><br><br> - 'சொரியும் முகிலை' - திருத்தணித் திருப்புகழ் <a href=\"/thiru/nnt0271_u.html\" target=\"_self\" class=\"alttn\">(பாடல் 271)</a>,<br><br>... என்று குறிப்பிடுவார்.<br><br>திருத்தணிக்குப் பல சிறப்புகள் இருந்தாலும் அதற்கு பெரிய பேற்றினைச்<br>சேர்ப்பது நீலோற்பன சுனையாகும். இந்திரன் தன் நன்றியைத்<br>தெரிவிப்பதற்காக ஐராவத யானையையும் ஒரு பெரிய சந்தனக் கல்லையும்<br>திருத்தணிக்கு நல்கி ஒரு தடாகம் நிர்மாணித்து அதில் தேவலோகத்தில்<br>இருந்து தான் கொண்டு வந்த நீலோற்பன செடியையும் வைத்தான்.<br>அச்செடியில் காலை, மதியம், மாலை .. இம் மூன்று வேளைகளிலும்<br>ஒவ்வொரு பூ மட்டும் பூக்கும். அந்த மலர் தணிகேசனுக்கு<br>அணிவிக்கப்பட்டு வழிபாடு நடக்கும். இத்தொண்டு பலயுகங்களாக<br>நடந்து வந்ததை, 'பகல் இராவினும்' எனத் தொடங்கும் திருத்தணித்<br>திருப்புகழில் <a href=\"/thiru/nnt0279_u.html\" target=\"_self\" class=\"alttn\">(பாடல் 279)</a>,<br><br><strong>சகல லோகமும் புகல நாடொறுஞ்<br>&nbsp;&nbsp;&nbsp;சறுகிலாதசெங் கழுநீருந்<br><br>தளவு நீபமும் புனையு மார்பதென்<br>&nbsp;&nbsp;&nbsp;தணிகை மேவுசெங் கதிர்வேலா</strong><br><br>... எனக் கூறுவார்.<br><br>சுமார் ஐம்பது வருடங்களுக்கு முன் வரையிலும் இக் கைங்கரியம்<br>ஒரு தடையுமில்லாமல் நடந்து வந்திருக்கிறது என்பதை பல<br>பெரியோர்கள் பேசியும் எழுதியும் இருக்கிறார்கள். ஆனால் கலியின்<br>கொடுமையினால் இன்று இந்த அற்புத நிகழ்ச்சி நின்று போய்விட்டது.<br>இதை மீண்டும் புதுப்பிக்கும் சிவ புண்ணியம் எந்தப் பாக்கியவானுக்கு<br>கிடைக்குமோ?<br><br>அடியார் ஒருவர் பிரம்மப் பதவி, வைகுண்டப் பதவி, சிவலோகப் பதவி<br>பெற்ற பிறகு சதாபிஷேகம் செய்யப் படுவதாக பொருள் காண்பது<br>நடைமுறைக்குப் பொருத்தமாக இல்லை. ஆகையால் அந்தக் கடைசி<br>அடிகளுக்கு பொருத்தமாக வேறு ஒரு பொருளும் காணலாம்.<br><br><strong>&nbsp;&nbsp;&nbsp;ஆதி மறை நூல் மன் நான்முகம் பெறுவர் ...</strong><br><br>பிரமதேவனைப் போல் வேதங்களில் பண்டித்யம் பெறுவார்கள்,<br><br><strong>&nbsp;&nbsp;&nbsp;அன்னம் ஏறப் பெறுவர் ...</strong><br><br>தமது இல்லத்தில் அன்னக் கொடி ஏற்றி வருபவர்கள் அனைவருக்கும்<br>அன்னதானம் செய்யும் பேறு பெறுவார்கள்,<br><br><strong>&nbsp;&nbsp;&nbsp;வாணி தழுவப் பெறுவார்கள் ...</strong><br><br>நாவில் சரஸ்வதி கடாட்சம் பெற்று சகலகலா வல்லுனர்களாகத்<br>திகழ்வார்கள்,<br><br><strong>&nbsp;&nbsp;&nbsp;மகராலயம் பெறுவர் ...</strong><br><br>கடல் கடந்து உள்ள நாடுகளிலும் தனது புகழ் பரவும்படியான<br>நற்செய்கைகளையே செய்யும் பேறு பெறுவார்கள்,<br><br><strong>&nbsp;&nbsp;&nbsp;உவணம் ஏறப் பெறுவர் ...</strong><br><br>ஆகாய விமானத்தில் பறந்து சென்று எல்லா விதமான<br>நற்செயல்களையும் செய்யும் பேறு பெறுவார்கள்,<br><br><strong>&nbsp;&nbsp;&nbsp;வாரிச மடந்தையுடன்வாழ் அந்நாயகம் பெறுவர் ...</strong><br><br>லட்சுமி கடாட்சத்துடன் பதினாறு செல்வங்களையும் பெற்று<br>வாழ்வார்கள்,<br><br><strong>&nbsp;&nbsp;&nbsp;அயிராவதம் பெறுவர் ...</strong><br><br>தேவேந்திரனைப்போல் எவ்விடத்தும் தனது ஆட்சியை<br>செலுத்துவார்கள்,<br><br><strong>&nbsp;&nbsp;&nbsp;அமுதாசனம் பெறுவர் ...</strong><br><br>உண்ணும் உணவெல்லாம் நீண்ட ஆயுளும் ஆரோக்கியம்<br>அமையப் பெற்று, சீறும் சிறப்போடு வாழ்ந்து, சதாபிஷேகம்<br>செய்யப் பெற்று, முடிவில் முக்தி வீடும் பெறுவார்கள்.<br>",
        "songtitle": "எந்நாளும் ஒருசுனையில் இந்த்ரநீ லப்போ<br>"
    }
]